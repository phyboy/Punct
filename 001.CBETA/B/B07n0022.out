<juan>新譯薄伽梵母智慧到彼岸心經詮釋<p>緒言<p>本經為積聚般若的心要。如人之心臟。故曰薄伽梵母智慧到彼岸心經。經者，貫穿法相，攝持所化，如經之於緯也。過去已有數譯。一秦羅什譯。二唐玄奘譯。三唐利言譯。四唐法月譯。五宋施護譯。以上五譯，收入藏經者有三。大藏般若部有什奘二譯。阿含部雜經中有施護譯。什奘二譯專取說法正文。施譯兼詳法會始末。奘譯不同於什譯者。即無，色空故無惱壞相，受空故無受相，想空故無知相，行空故無作相，識空故無覺相，五句。及是空法，非過去，非未來，非現在，四句。施譯與什奘譯不同者，除有序分流通分外。度一切苦厄句，不在觀見五蘊自性皆空，句下。而在，是無等等明，句下。本詮釋係依余師貢噶呼圖克圖三十七年於上海依據藏文所譯之本。除同施譯有序分流通分外。照見五蘊皆自性空，句下。亦無度一切苦厄句。查前清康熙時，亦有藏文譯本。文句均同本譯。惟如是我聞前，無讚頌及梵華對照經名。茲將羅什，玄奘，施護．，及前清譯本一並刊列。藉資印證。夫譯經各有宗尚。全譯節譯。文詞雖有不同。意義並無差別。祗要依教奉行。任持何本。皆可同到彼岸也。貢噶呼圖克圖，於前清光緒十九年癸巳九月十五日寅時生於西康木仰郭窪喀扎拏家。天氣清朗。祥瑞迭現。為人所共見。時西藏拉薩噶馬巴大師十五代一切智自在王名喀切多傑者。由智眼觀察，知為觀音化身的雪山喇嘛扎白拔（意為功德稱）轉世。囑其父成列（意為事業）命名為噶馬却幾孫格。（意為說法獅子）嗣貢噶寺大眾欲證他的轉世是否確實。將功德稱在日，喜用的經籍手珠鈴杵等，真假同樣兩份，命他辨別。毫無錯誤。於是確認為功德稱轉生。越三年迎入寺內登位。五歲學經。十八歲西進得格八綁寺。（意謂功德聚）受沙彌戒。二十四歲受比丘近圓戒。嗣受大乘菩薩戒。兩赴拉薩，受諸大德灌頂傳經。精通顯密。先於八綁寺大修持殿中坐靜三年一月半。後回雪山茅蓬，隨緣坐靜八九年。在康藏宏法利生。感化極廣。民國二十四年，菩提學會承普佑法師諾那呼圖克圖咐囑，與內地各界勸請宏法。數度蒞臨。所有成都，重慶、昆明、長沙、南昌、杭州、南京、北平、上海、廬山、莫干山等地。皆為上師宏法道場。并數上廬山，為蓮師殿及普佑上師塔廟裝臟開光及開演密法。慈悲喜捨。有求必應。三十六年一月二十五日，國民政府冊封為輔教廣覺禪師。今年壬辰六十歲。卓錫西康貢噶寺。余三十九年庚寅冬在香港開講心經。係依玄奘譯本。因度一切苦厄下，逕呼舍利子，告以色不異空。無問而答。學者頗有質疑。當時即據本譯解釋。此次來台，重講心經。因即依本譯演述焉。屈映光撰<p>新譯薄伽梵母智慧到彼岸心經詮釋<p>貢噶呼圖克圖譯凝念讚絕智慧到彼岸不生不滅虛空之自性各各自明智慧之境界三時佛母尊前皈命禮<p>梵言<#sp>拔噶瓦得巴喇加巴喇蜜答啥達鴉<p>華言<#sp>薄伽梵母智慧到彼岸心經<p>如是我聞。一時，薄伽梵在王舍城靈鷲山中。與大比丘眾及大菩薩眾俱。爾時薄伽梵入觀照深妙品三昧。<p>【釋名】<#sp>如是，指這部經言。我聞，結集經論者謂他親耳聞佛說的。一時，結集經論者對於某一部經講竟，總叫一時。薄伽梵，譯稱世尊。王舍城，在中印度摩伽陀國。靈鷲山，圍王舍城五大山的第一山。比丘，為出家受具足戒者之通稱。又名乞士。上從如來乞法以練神。下就俗人乞食以資身。世之乞人。但乞衣食。不乞於法。故不能稱比丘。大比丘，乃比丘之德高年長者。並雖迹示比丘而行菩薩道者。大菩薩，大為大心。菩薩譯為覺有情。乃大心菩薩自利利他者。爾時，這個時候。觀照，謂以智慧照事理。深妙，甚深微妙的意思。三昧，亦曰三摩提。譯言定，正受，調直定，正心行處，息慮凝心。一切禪定攝心，均名為三摩提。<p>【詮義】<#sp>謂這部心經，是我親耳聞佛說的。有一時候，世尊在王舍城靈鷲山中。大比丘眾大菩薩眾俱在一處。這時世尊入觀照深妙品三昧。<p>是時復有聖觀自在菩薩摩訶薩，觀照般若波羅蜜多深妙行。照見五蘊皆自性空。<p>【釋名】<#sp>聖觀自在，亦稱聖觀音。無千手等的異相。故但稱聖觀音。菩薩摩訶薩，菩薩，亦稱菩提薩埵。大般若經，菩提不生。薩埵非有。是菩薩於大有情中定為上首。以是緣故。故復名摩訶薩。般若，譯曰智慧。於六度為尊，為導，為無上。摩訶般若波羅蜜經，譬如轉輪聖王，若無輪寶，不得名為轉輪聖王。五波羅蜜亦如是。若離般若波羅蜜，不得波羅蜜名字。觀照般若波羅蜜多深妙行。故能照見五蘊皆自性空。波羅蜜多，譯為到彼岸。深妙行，甚深微妙之行。即深妙之禪定。五蘊即下文色受想行識。色即見到的色相。受即印上腦筋。想即發生幻想。行即追求造作。識即造成現業。<p>【詮義】<#sp>謂當世尊入觀照深妙品三昧的時候。復有一位聖觀自在菩薩摩訶薩。觀照智慧到彼岸深妙行。照見五蘊皆無有自性。就是說智慧到了彼岸以後。他的覺照周徧圓滿。五蘊本體即與真如本體無有分別了。<p>於是壽命具足舍利子，承佛神力。白聖觀自在菩薩摩訶薩言。善男子，若有欲修般若波羅蜜多深妙行者。作何修習。<p>【釋名】<#sp>壽命具足，一期為壽。連續曰命。一期連持，息風不斷，名為壽命具足。一期，一生也。舍利，鶖鳥名。即百舌鳥。舍利子的母親名舍利。舍利子辯才無礙。故即稱為舍利子。善男子，佛稱在家出家之男女曰善男子善女人。善者美其信佛聞法也。<p>【詮義】<#sp>這個時候，在座的舍利子，欲使當時及未來的善信，知道修般若波羅蜜多深妙行的妙法。承佛神力。向聖觀自在菩薩摩訶薩白言。你現在觀照深妙行。照見五蘊皆自性空。若善男子有欲修這樣的深妙行，應如何修習呢。<p>聖觀自在菩薩摩訶薩告壽命具足舍利子言。舍利子，若善男子善女人樂修般若波羅蜜多深妙行者。應作是觀。應以五蘊亦從自性空真實觀。色即是空。空即是色。色不異空。空不異色。受想行識。亦如是空。<p>【釋名】<#sp>五蘊亦從自性空真實觀。謂不要看五蘊有自性。應亦同真如自性空真實觀。因為色含情世界，器世界。智慧到彼岸時。照見情世界皆有佛性。器世界都是宮殿。故所變礙的色，領納的受，取相的想，遷流造作的行，了別的識，皆即是空。皆不異空。<p>【詮義】<#sp>聖觀自在菩薩摩訶薩答舍利子言。善男子，善女人，若樂修深妙行，皆可照見五蘊皆自性空的。但應該以五蘊亦從自性真實空觀。何以故。炊沙不能成飯。榨沙不能得油。五蘊所以能照見皆自性空者。因原來與般若真空無二無別故。色即是空。空即是色。色不異空。空不異色。受想行識。亦如是空。<p>舍利子，以是諸法皆空而無相。不生，不滅，無垢，亦無離垢，無減，無增。<p>【釋名】<#sp>諸法即五蘊諸法。空而無相即真如實相。非五蘊滅真空現。因即蘊即空而真空現則五蘊亦變成真空。所以諸法皆空而無相。因復呼舍利子之名，進一層告之。<p>【詮義】<#sp>舍利子。你要知道。色就是一切的幻色。空乃是般若的真空。總諸色相，叫他為色。總諸心法，叫他為受想行識。皆空而無相的。不生的。不滅的。無垢的。亦無離垢的。無減的。亦無增的。<p>舍利子，是故空中無色，無受，無想，無行，無識，無眼，無耳，無鼻，無舌，無身，無意，無色，無聲，無香，無味，無觸，無法，無眼界及無意界，乃至無意識界。無無明，亦無無明盡，乃至無老死，亦無老死盡。是以無苦集滅道，無智，無得，亦無不得。<p>【釋名】<#sp>眼耳鼻舌身意六根，對色聲香味觸法六塵，名叫十二處。根塵相對，而有六識，合叫十八界。根以生識為義。塵以染污情識為義。根塵和合，識生其中。世尊為迷色不迷心人說十二處法。為色心俱迷人說十八界法。連為迷心不迷色人說五蘊法，叫做三科法門。十二因緣，緣覺所修。大般若經，佛告舍利子。如無所有。如是而有。若於如是無所有法不能了達。說為無明。無明緣行。行緣識。識緣名色。名色緣六入。六入緣觸。觸緣受。受緣愛。愛緣取。取緣有。有緣生。生緣老死。<p>十二因緣還滅門，謂無明滅則行滅。行滅則識滅。識滅則名色滅。名色滅則六入滅。六入滅則觸滅。觸滅則受滅。受滅則愛滅。愛滅則取滅。取滅則有滅。有滅則生滅。生滅則老死滅。苦集滅道，名為四諦。聲聞所修。以苦作受報的苦解。集作招果的因解。滅作寂滅的樂解。道作修持的法解。即知苦，斷集，修道，證滅的意思。智有三種。大般若經，一切智者，謂共聲聞及獨覺智。道相智者，謂共菩薩摩訶薩智。一切相智者，謂諸如來應正等覺不共妙智。了達諸法空相後。無智可證。無果可得。自亦無不得。<p>【詮義】<#sp>聖觀自在菩薩摩訶薩復呼舍利子的名而告之曰。你要知道。般若空性中，沒有色的。沒有受的。沒有想的。沒有行的。沒有識的。沒有眼的。沒有耳的。沒有鼻的。沒有舌的。沒有身的。沒有意的。沒有色的。沒有聲的。沒有香的。沒有味的。沒有觸的。沒有法的。沒有眼界及沒有意界，並沒有意識界的。沒有無明。亦沒有無明盡的。並且沒有老死。亦沒有老死盡的。沒有苦集滅道的。沒有智。沒有得。亦沒有不得。<p>舍利子，是故菩提薩埵以無所得故。依般若波羅蜜多，心無罣礙，故無恐怖，遠離顛倒，究竟大涅槃。三時安住諸佛。亦依般若波羅蜜多，得阿耨多羅三藐三菩提。是故應知般若波羅蜜多咒，大明咒，無上咒，無等與等咒。除一切苦咒，真實不虛故。說般若波羅蜜多咒。<p>爹雅他。嗡噶得噶得。巴喇噶得。巴喇桑噶得。菩提娑哈。<p>【釋名】<#sp>心有心王心所的分別。總了別所對的境。叫做心王。對境而起貪瞋等情。叫做心所。智慧到了彼岸。心與諸佛一體。有何罣礙。涅槃即諸法的空理。本無可說。如來方便說為無生。或說無滅。或說寂靜。或說涅槃。有大乘涅槃，小乘涅槃的分別。小乘的涅槃，滅生死而涅槃。大乘的涅槃，生死本來涅槃。小乘的涅槃，惟斷界內分段生死而止。大乘的涅槃，並斷界外變易生死。小乘的涅槃，無身無智，故不具眾德。大乘的涅槃，具身智，故具法身般若的德。三時安住諸佛，過去世的佛為迦葉諸佛。現在世的佛為釋迦牟尼佛。未來世的佛為彌勒諸佛。安住者心期待於某一點，確乎不動的意思。阿耨多羅三藐三菩提，阿譯云無。耨多羅譯云上。三譯云正。藐譯云等。菩提譯云覺。合起來講。即無上正等正覺。言三世諸佛皆依般若波羅蜜多而成佛。無上言性統一切。正等言無偏虧無高下。正覺言性覺圓明普照。二乘雖各有等覺。却非究竟。因只能自利故。菩薩雖自利利他，未有究竟圓滿。均不能稱為無上正等正覺。大明謂放大光明。破眾生昏闇。無上謂無有過於此者。無等與等，一切無可譬類，亦無過上，叫無等。唯佛佛自等，叫無與等。依禪定發秘密語。有不測的神驗。叫作咒。意謂總持。乃是一經的精華。依法不譯不解。但能虔心受持。其功德與奉誦全經等。除一切苦厄，謂成一切圓通。大般若經，苦惱聚是蘊相。生長門是處相。多毒害是界相。能惠捨，無熱惱，不忿恚，不可屈，無散亂，無執著，是六度波羅蜜相。不虛妄是四聖諦相。自開悟是獨覺菩提相。能辦大事是一切菩薩摩訶薩相。無所有是內空等相。能觀照是五眼相。遍攝持是一切陀羅門相。現正等覺是一切智相。極善通達是道相智相。現等別覺是一切相智相。如來均如實覺為無相。故說如來應正等覺。智見無礙。無與等者。<p>【詮義】<#sp>復呼舍利子的名這樣說。所以菩薩因沒有要得什麼的心。故能依般若波羅蜜多。心毫沒有什麼罣礙。故沒有什麼恐怖。能够遠離顛顛倒倒。究竟大解脫。即是三世安住諸佛，亦依智慧到彼岸。得無上正等正覺。是故應知智慧到彼岸咒，大明咒，無上咒，無等與等咒，除一切苦咒，真實不虛的緣故。說智慧到彼岸咒。<p>爹雅他。嗡噶得噶得。巴喇噶得。巴喇桑噶得。菩提娑哈。<p>舍利子，菩薩摩訶薩，應如是修習深妙般若波羅蜜多。<p>【詮義】<#sp>舍利子，菩薩大菩薩，應這樣子修習甚深微妙的智慧到彼岸啊。<p>於是薄伽梵從三昧起。告聖觀自在菩薩摩訶薩言。善哉。復云善哉善哉。善男子，是乃如是。是誠如是。如汝所說深妙般若波羅蜜多，作是修習。一切如來，亦皆隨喜。薄伽梵作是語已。壽命具足舍利子，聖觀自在菩薩摩訶薩，暨諸眷屬，天，人，阿修羅，乾闥婆等，一切世間，皆大歡喜。宣讚佛旨。<p>【釋名】<#sp>一切如來，放光般若，諸如來常不動搖。不生者是如來。真際者則如來。虛空者則如來。真諦者則如來。無為者則如來。滅盡者則如來。如來者，不離是法。此諸法者，則是如來之如。隨喜謂隨他修善，喜他得成。諸眷屬，眷屬有三。一內眷屬。二外眷屬。三大眷屬。諸眷屬一切俱在的意思。阿修羅，譯曰非天。其果報勝天而非天。常與帝釋戰門。合天人為三善道。乾闥婆，譯曰香神。不食酒肉。唯求香以資陰身。他的陰身亦出香。奉侍帝釋而司奏伎樂。<p>【詮義】<#sp>這時世尊從定中起。告聖觀自在菩薩摩訶薩言。很好。重說很好很好。善男子，是這樣的。是實在這樣的。如你剛才所說，甚深微妙智慧到彼岸，作這樣修習。一切如來亦都隨喜的。世尊說這話後。在座的舍利子，觀自在，及一切的眷屬，天啊，人啊，阿修羅啊、並乾闥婆與一切世間。皆大歡喜。宣讚世尊的旨意。<p>附錄<#sp>心經諸譯<p>摩訶般若波羅蜜大明咒經<p>後秦三藏鳩摩羅什譯<p>觀世音菩薩，行深般若波羅蜜時，照見五陰空。度一切苦厄，舍利弗，色空故無惱壞相。受空故無受相。想空故無知相。行空故無作相。識空故無覺相。何以故。舍利弗，非色異空。非空異色。色即是空。空即是色。受想行識。亦復如是。舍利弗，是諸法空相。不生不滅。不垢不淨。不增不減。是空法，非過去。非未來。非現在。是故空中無色。無受想行識。無眼耳鼻舌身意。無色聲香味觸法。無眼界。乃至無意識界。無無明。亦無無明盡。乃至無老死無老死盡。無苦集滅道。無智亦無得。以無所得故。菩薩依般若波羅蜜故。心無罣礙。無罣礙故。無有恐怖。離一切顛倒夢想苦惱。究竟涅槃。三世諸佛依般若波羅蜜故。得阿耨多羅三藐三菩提。故知般若波羅蜜是大明咒。無上明咒。無等等明咒。能除一切苦。真實不虛。故說般若波羅蜜咒。即說咒曰。<p>竭帝竭帝<#sp>波羅竭帝<#sp>波羅僧竭帝<#sp>菩提僧莎訶<p>般若波羅蜜多心經<p>唐三藏玄奘譯<p>觀自在菩薩，行深般若波羅蜜多時，照見五蘊皆空。度一切苦厄。舍利子，色不異空。空不異色。色即是空。空即是色。受想行識。亦復如是。舍利子，是諸法空相。不生不滅。不垢不淨。不增不減。是故空中無色。無受想行識。無眼耳鼻舌身意。無色聲香味觸法。無眼界。乃至無意識界。無無明。亦無無明盡。乃至無老死。亦無老死盡。無苦集滅道。無智。亦無得。以無所得故。菩提薩埵依般若波羅蜜多故。心無罣礙。無罣礙故。無有恐怖。遠離顛倒夢想，究竟涅槃。三世諸佛依般若波羅蜜多故。得阿耨多羅三藐三菩提。故知般若波羅蜜多。是大神咒。是大明咒。是無上咒。是無等等咒。能除一切苦。真實不虛。故說般若波羅蜜多咒。即說咒曰。<p>揭諦揭諦<#sp>波羅揭諦<#sp>波羅僧揭諦<#sp>菩提薩婆訶<p>佛說聖佛母般若波羅蜜多經<p>宋三藏施護譯<p>如是我聞。一時世尊，在王舍城鷲峰山中，與大苾芻眾，千二百五十人俱。并諸菩薩摩訶薩眾而共圍遶。爾時世尊，即入甚深光明，宣說正法三摩地。時觀自在菩薩摩訶薩，在佛會中。而此菩薩摩訶薩，已能修行甚深般若波羅蜜多。觀見五蘊自性皆空。爾時尊者舍利子，承佛威神。前白觀自在菩薩摩訶薩言。若善男子善女人，於此甚深般若波羅蜜多法門。樂欲脩學者。當云何學。時觀自在菩薩摩訶薩，告尊者舍利子言。汝今諦聽。為汝宣說。若善男子善女人。樂欲修學此甚深般若波羅蜜多法門者。當觀五蘊自性皆空。何名五蘊自性空耶。所謂即色是空。即空是色。色無異於空。空無異於色。受想行識。亦復如是。舍利子，此一切法如是空相。無所生。無所滅。無垢染。無清淨。無增長。無損減。舍利子，是故空中無色。無受想行識。無眼耳鼻舌身意。無色聲香味觸法。無眼界。無眼識界。乃至無意界。無意識界。無無明。無無明盡。乃至無老死。亦無老死盡。無苦集滅道。無智。無所得。亦無無得。舍利子，由是無得故。菩薩摩訶薩，依般若波羅蜜多相應行故。心無所著。亦無罣礙。以無著無礙故。無有恐怖。遠離一切顛倒妄想，究竟圓寂。所有三世諸佛，依此般若波羅蜜多故。得阿耨多羅三藐三菩提。是故應知般若波羅蜜多，是廣大明。是無上明。是無等等明。而能息除一切苦惱。是即真實無虛妄法。諸修學者，當如是學。我今宣說般若波羅蜜多大明曰。<p>怛❥（寧也切）他（引）（一）唵（引）誐帝（引）誐帝（引）（二）播（引）囉誐帝（引）（三）播（引）囉僧誐帝（引）（四）冒提莎（引）賀（引）（五）<p>舍利子，諸菩薩摩訶薩，若能誦是般若波羅蜜多明句。是即修學甚深般若波羅蜜多。爾時世尊，從三摩地安詳而起。讚觀自在菩薩摩訶薩言。善哉善哉。善男子，如汝所說，如是如是。般若波羅蜜多，當如是學。是即真實最上究竟。一切如來，亦皆隨喜。佛說是經已。觀自在菩薩摩訶薩，并諸苾芻，乃至世間天人阿修羅乾闥婆等，一切大眾，聞佛所說。皆大歡喜。信受奉行。<p>大內譯般若波羅蜜多心經<p>清康熙據西藏番字舊本譯<p>如是我聞。一時薄伽梵，在王舍城，靈鷲山中，與大比丘眾大菩薩眾俱。爾時薄伽梵，入觀照深妙法品三昧。是時復有觀自在菩薩摩訶薩。觀般若波羅蜜多深妙行。照見五蘊皆自性空。於是壽命具足舍利子，承佛神力。白觀自在菩薩摩訶薩言。善男子，若有欲修般若波羅蜜多深妙行者。作何修習。觀自在菩薩摩訶薩，告壽命具足舍利子言。舍利子，若有善男子善女人。樂脩般若波羅蜜多深妙行者。應作是觀。應以五蘊亦從自性空真實觀。色即是空。空即是色。色不異空。空不異色。受想行識，亦如是空。舍利子，以是諸法皆空無相。不生不滅。無垢亦不離垢。不減不增。舍利子，是故空中無色。無受想行識。無眼。無耳。無鼻。無舌。無身。無意。無色。無聲。無香。無味。無觸。無法。無眼界。及無意界。乃至無意識界。無無明。亦無無明盡。乃至無老死。亦無老死盡。是以無苦集滅道。無智。無得。亦無不得。舍利子，是故菩提薩埵，以無所得故。依般若波羅蜜多。心無罣礙。故無恐怖。遠離顛倒。究竟涅槃。三世諸佛，依般若波羅蜜多故。得阿耨多羅三藐三菩提。故知般若波羅蜜多咒。是大明咒。是無上咒。是無等等咒。是除一切苦咒。真實不虛。故說般若波羅蜜多咒。<p>怛旨他。揭諦揭諦。波羅揭諦。波羅僧揭諦。菩提娑訶。<p>舍利子，諸菩薩摩訶薩，相應如是修習，深妙般若波羅蜜多。於是薄伽梵從三昧起。告觀自在菩薩摩訶薩言。善哉。復云善哉善哉。善男子，是乃如是。是誠如是。如汝所說深妙般若波羅蜜多。作是修習。一切如來，亦應隨喜。薄伽梵作是語已。壽命具足舍利子，觀自在菩薩摩訶薩，及諸眷屬天人，阿修羅，乾達婆，一切世間，皆大歡喜。宣讚佛旨。