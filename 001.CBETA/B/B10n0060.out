<juan>頗哇心要轉識自在法<p>西藏達瓦桑杜格西喇嘛英文譯傳<p>從學弟子美國伊文思溫慈博士纂集<p>震旦觀化廬學藏密菩薩優婆塞張妙定蓮菩提金剛正重譯漢文<p>第一章<#sp>頗哇心要轉識自在恒修法<p>皈敬法<p>皈敬偈曰：具足一切圓滿聖上師。從今直至菩提我皈依。無量無邊所有諸眾生。專心普賢行願入正覺。<p>（金剛瑜祇尼母及上師本尊道場觀）<p>次以內相續。作如下之觀想。<p>先令執此幻有身為實之凡心境，化散為空已，從無垢染之真心識性，成就如金剛瑜祇尼之空明光耀體，紅色、一頭兩臂，右手高舉過頭，執持金剛偃月短灣刀而揚舞。左手灣臂平胸執持滿貯鮮血之人腦蓋骨碗，左脅灣夾持白色長杖，若斜身倚彼之勢而立。身帶五種密義莊嚴，（詳見明行道六成就法）及各種莊嚴具，立於蓮座日輪盤上。右足踡，左足伸而立，足下踐踏人尸一具，作美觀姿勢，體明而內空，周身為智慧火燄環繞。次想高處空中，蓮座月輪盤墊上，坐有根本上師最上佑者（即金剛大持藏名多傑羌）佛尊。身藍色，一頭二臂，著無上妙寶莊嚴報身佛裝，兩手右外左內交叉胸際執杵與鈴。次想緊接自之頭上，逆序而上，各於虹圓光中，金剛跏趺坐者，有諸歷代承傳此無上妙法之諸上師眾。<p>祈禱偈<p>次即誦如下之祈禱偈曰：無退佛土聖上師。五佛總尊金剛持。我今竭誠致敬禮。成就頗哇求加持。令入光榮淨勝剎。得法性身出有壞。聖樂剎中諦洛巴。那若巴及嘛爾巴。尊聖父子我敬禮。成就頗哇求加持。令入光榮淨勝剎。得法性身出有壞。證實相者自放光。米勒熱巴至恩德。納我子者誠敬禮。成就頗哇求加持。令入光榮淨勝剎。得法性身出有壞。妙明心者自放光。釋迦師利最勝者。納我子者誠敬禮。成就頗哇求加持。令入光榮淨勝剎。得法性身出有壞。於我頂上蓮月坐。承傳諸師至恩德。納我子者誠敬禮。成就頗哇求加持。令入光榮淨勝剎。得法性身出有壞。以我堅誠信禮敬。感我頂上諸上師。一一融為大淨光。諸寶上師合一體。成一根本總上師。是即金剛大持尊。<p>發願偈<p>次再堅誠向根本上師祈願如下：皈敬一切勝者總集體。一切怙者總集真實體。所有密趣全部總持尊。我於現未唯一總皈處。尊賜恩德永遠莫能酬。唯尊能知無比大恩惠。尊能知我極至心祈求。願速圓成無上頗哇道。尊居無色最勝淨法界。願賜加持令證無壞性。<p>本尊瑜伽<p>如上偈，反復虔誦，不計遍數已，以內相續，發廣願默想云：<p>「我當導引，等同虛空無邊有情，共成無上菩提之道。為達此目的故，我當修行於頗哇之最極要妙。」<p>隨作觀想如下：<p>謂觀想我之根本上師，為一切三寶之總集真實體，現前安住。所有等同虛空無邊有情，連我在內，敬仰皈依，直至證得圓滿覺地之時。所以如此者，為欲導引所有四生之類一一有情，皆同證無上菩提故。<p>如是觀想已，即收攝本尊福田，入自身中。<p>金剛扎格尼及上師瑜伽<p>次復觀想自身成空，住於無想念境。頃之，從彼雖寂靜而光照之無染智性境，自然放光，剎那間，成就金剛扎格尼母體。紅色、具足種種莊嚴。體之中央，直貫中脈，如箭桿粗，外白內紅，具足四德。（謂赤色光明直形及內空也）下閉上張，下口抵臍。下四指處，上口於頂門梵穴如天窗之仰張。此中脈貫通心處，心中四葉蓮花之中臺上，觀一明點，即風息心識相應合成體。白色微紅，欲飛躍上升狀，如是觀想，了了分明。次即於此自性成就扎格尼母之頭頂際，觀想有金剛大持佛體之根本上師，端坐其上。自彼之頭頂以上，挨次逆序而上坐，有歷代承傳諸上師。其最高頂端所坐者，仍為根本上師金剛大持佛尊。於是猛利誠敬懇切求哀，要令身毛皆豎，悲淚盈頰，至極虔懇誦上祈禱偈。誦已，即觀想所有歷代承傳諸上師，一一鎔入自之頂上根本上師。（金剛大持）一體之內，合為一身，是即一切怙主之總集體。繼乃至誠懇切誦上發願偈，隨力多返誦之。誦已，即觀根本上師心中，真言吽字，是即一切勝者諸佛微妙本心金剛種性。字作藍色，放射五智之光明，如是觀想，了了分明。隨即高呼「醯」聲，同時想自心中明點，騰躍而起，飛升直入根本上師心中吽字之內，即契合為一體，無二無別。住此少頃乃呼「嘠」聲，使明點降復原自心處。<p>如是猛利不斷，反復修此瑜伽者，上等成就之行人，於二十一呼「醯」聲後，即得應驗。中等者一座之修。（約一小時又半）下等者，全日之修。其應驗者頂門梵穴處，皮肉隆腫，血液黃水溢出，且可以草梗洞入梵穴。得此應驗後，即可止修。改觀根本上師金剛大持轉成無量壽佛（阿彌陀佛之報身佛）手持寶瓶降澍甘露，充滿我身口意一切靈力脈輪，無微不至，而我即獲無量壽命。隨力多誦無量壽佛之心陀羅尼，誦畢即觀無量壽佛，轉成清淨光明收入自身。<p>註：無量壽佛心陀羅尼曰：<p>嗡<#sp>阿嘛囉呢，濟汪隄業，莎哈。（阿嘛囉呢濟汪隄業即無量壽命願賜加持意）又此頭上上師本尊觀，為迦居爾派密特傳，其法頂底兩座皆觀金剛大持。緊挨行人頂際梵穴開處，即觀金剛大持佛尊，於獅王寶座作金剛跏趺佛威儀坐。本尊頂上，同樣坐者，為行人所由受法之世出世間，承傳無上妙要諸上師。依序回溯而上，以諦洛巴聖者為第一代，於世傳承之初祖上師。而其頂上則為最高無上之金剛大持根本上師尊佛。此尊根本上師，為蔭覆加持行人之各上師及各代祖上師者。而緊接自頂，亦有金剛大持根本上師尊佛，則為蔭覆加持，現時修行之世間身者也。<p>又此中金剛扎格尼之觀法，與上文之金剛瑜祇尼同。<p>行人一起於座，即當等同聖者而自觀，如有譬喻云：如鳥行空，不着空痕。當應善巧，其心相續於此不可思議法界真實性境。亦必不斷堅誠誓願證得無上菩提，惟於頗哇轉識修行者，又必兼修無量壽佛之要法。<p>註：恆修於此頗哇轉識要妙道者，同時有漸促短世壽之虞，因力能速使色身之遷化成熟故。以是又當兼修對治之無量壽佛法以延持其壽命。<p>已上為頗哇心要中可許筆之於書而傳者。（意即尚有微細要妙，不許筆傳，必曰上師口授之處也。）<p>原書短跋云（此短跋者為著本書之成道者，自述其因緣殊異有如是也。）<p>方余退隱薰修期間，曾於淨光境，數得面覲米勒熱巴至尊祖聖上師。且於無上勝信樂境中，從聖者聆受許多微妙秘密教授。其後見一顏貌紅而帶黃，上唇生鬍之老母現前，謂余曰：師弟，我欲請求關於頗哇之要妙道。老母言已，瞬化虹光而沒。其後又有來自北方教導眾生之阿哇達囉。（梵言阿瓦達囉，藏言吐爾谷，即蒙古所言之呼圖克圖。謂世世轉生人間宏化之聖者也。）向余請求，於是瘋行者釋迦師利本其淨心所現，著此於篇。普願禎祥。<p>註：此中釋迦師利，不敢遽定其即為祈禱偈中所列同名之祖上師，抑為後代承傳上師，已有成就者之一。偶同其是且或即其轉生身，均不可定。至其北方來者，即此所謂瘋行者之大弟子，則本章跋語已言明。瘋行者之名稱，則藏地成就者，喇嘛每有為人如化稱之者。又此老母似即扎格尼所幻現者也。蓮菩謹按二認為此釋迦師利，即偈語中之釋迦師利祖上師無疑，何以故？因固偈中於此祖上師名下，即未更列而但言不諸但師恩德云云，且此法原本，又必成於或傳出此北方之大弟子，亦已成祖上師也。<p>第二章<#sp>頗哇心要轉識自在度亡法<p>頗哇心要轉識自在之要妙道中，有度亡之法如下。<p>初級成就瑜伽士所作之度亡法<p>行者自於道行中，如為尚未達於超離幻相之境地者，則應如有作法。<p>（謹按：藏密大分有作。修瑜伽，無上瑜伽，三者之分。此中所分三種行者之三種作法，各各淺深大異。即依此而為差別，然如藏中凡為度亡者必為高德喇嘛，讀者萬勿膽大妄為，自他兼害，是為至要。鄙譯另有一種，亦為達瓦喇嘛譯傳之中陰救度密法，彼書有特垂方便。）<p>先誦皈依發心等偈多遍已，將死體觀空，遣除幻色之見，令極淨盡。由空性中，出現了了分明。而亦本空之金剛札格尼，其體中有外白內紅之中脈，大若箭桿；下端閉而上端開，於梵穴如天窗等。觀其脈中當心之部位處，有活躍之細畫紅色吽字，此即死者之業識體。其頂際梵門上有蓮月輪盤座，座上五色虹圓光中，根本上師本尊至聖救度主，為所有一切雲海皈處之總集體，是為至高無上金剛大持佛尊。藍色一頭兩臂，左鈴右杵交叉胸際，無上天衣妙寶種種莊嚴，金剛跏趺而坐。本尊心中月輪盤上真言吽字，藍色，是為一切勝者如來之五智本體。於是至極虔誠，舉誦祈願文等（此即前章所述）務令與諸上師本尊真實相應。次即一面力呼「醯」聲，一面觀想本尊心中藍吽字下端母音符，向下長伸如鈎，將彼死者心中紅吽字上端「嘛」字小圈鈎牢，向上提升，再一呼，即提至喉部。第三呼，即提至梵門。第四呼，即已提入本尊心月輪中，而融入本尊之藍吽字，成為一體。至是即極力大聲呼曰「拍」。如是彼頂上由觀想而成之本尊淨幻化體者，立即轉入於色究竟天法性土中，與智身金剛大持之真實性體，合而為一，無二無別矣！住此定若干時後，即儘力多返舉誦種種祈求，加被等等偈文，以作結。（謹按此種種度亡之偈誦文等，中陰救度密法之書尾，附有由手鈔秘本所譯傳之全文。）<p>中級成就瑜伽士所作之度亡法<p>瑜伽行人如為有所證悟於心色諸法，無異無別者，則可如下法以度亡者，助其轉識自在。先修作於皈依發心等，令心極盡澄定，絕無妄念。次儘力多返向諸已得成就之寶上師眾，此即一切勝者之聖合體，亦即一切心色諸法，無異無別，真實表顯體處。虔誠祈禱求願已，於是命亡者之業識，合入自之識中，無二無別後。繼用呼「拍」之法，使自之識轉入金剛大持本尊之清淨智性，住入於此法界體性境中。久之，後乃舉誦祈求偈頌等以作結行。如此作法者，中心務令絕無妄念，是極重要。<p>高級成就瑜伽士所作之度亡法<p>瑜伽行人如自之成就已高，確已有所證悟，能自在入於法界實際真空體性者。則其心境即已自能超越一切，能度所度之差別相。此謂於根本真心淨光境中，即彼無上大安樂聖淨境中，曾已善巧安住。則得了知其中無相，唯一淨光明空。所有能見所見，乃至能怙所怙諸差別相，盡皆消泯。又能於此境中，了知生死涅槃兩端之幻法，直同書空之畫，畫而無畫，幻有非實。一切諸法，本無生滅，即被幻執差別於「他」者之所謂「我」，亦本無有。但得如是證悟之者，於彼即更無有何者所謂轉識之法。是以得如此成就之瑜伽行人，如行度亡，即亦更無他作；唯以如彼所已證悟如是之真實義諦，輕舉向彼死者耳中，陡一提醒。即能剎那為死者閉息六道生門，而立使之頓入無生法忍之不退地。<p>原書此章跋尾云<p>此度亡轉識自在法，為已證得持明成就釋迦師利之所作，彼因已超越如此中所云轉識之需要，惟於薰修餘暇，緣其大弟子兆阿哇達囉。（意見前章跋語小註）瑜伽行人之勸請，因作此篇。（回向曰）願以作此勝功德，回向法界諸眾生。其量無盡等虛空，皆得證入無生忍。<p>第三章<#sp>本尊上師聖相莊嚴觀<p>今將本尊上師之聖相莊嚴，在於行者頂上成直線，依序叠坐者，分為述明如下。<p>如上文（第一章）所述根本上師金剛大持之頂上，（謹按原書此處不甚完足，若依第一章所述之最上頂際及緊挨行人頂，各想一金剛大持尊。則其間須加入一節，行人所從受學之各上師，代代回溯以至於傑尊米勒熱巴。乃至再如此下所描述者。但蓮菩提竊以為此法本，極似最早由聖米勒熱巴所直接傳與釋迦師利祖上師，由此祖上師傳與如上所述之北山某祖上師。其自彼以下之歷代承傳上師，則須由行人各自直承之上師面授之，即不可且勢亦不能盡述於此者歟？）坐於蓮月寶座之上者，為「傑尊」。（意即尊長上師）聖者米勒熱巴淺藍色，右手曲肱，抵腮作金剛支頤印勢。（原書但言金剛印於註欄中繪一圖，形為伸直右手之小指，而名指中指屈入手心，以大指屈壓於其中指之甲，而食指雖伸而作鈎勢，故非如通常之金剛降伏印也。）左手平臍際，執持人腦蓋骨碗，內滿貯甘露，兩足跏趺坐。此尊之頂上，為嘛爾巴聖者，棕紅色，身格魁偉，著喇嘛裝束。兩小腿下叉作如意之蹲踞坐式，兩手如彌陀托甘露鉢式，但所托者為滿貯甘露之人腦蓋骨碗，兩目仰睛以觀空。<p>此尊之頂上，為那若巴聖者，亦淺藍色，結髮於頂，如印度瑜伽行者。戴五骷髏之寶冠。具足六種骨類之莊嚴。腰繫印度式之裙，右手執吹羚羊之角，左手降伏印，（食指小指伸，中指名指屈入手心，大指屈壓中指甲。）兩足如鐵匠扯爐之坐式而坐。<p>此尊之頂上，為無上光榮聖者上師諦洛巴。棕色，怒而微笑，髮結於頂，諸寶莊嚴之。戴蓮華五瓣冠。身上斜套禪定之帶圈，腰繫虎皮裙，如意而坐。右手高舉執一金魚，（魚表六道眾生，水表輪❥生死，金魚為魚類之美貴者，能得被度出離生死之眾生也。）左手於臍際執持滿貯甘露之人腦蓋骨碗。此尊之頂上，即為根本上師金剛大持佛尊，藍色，身著無上天衣妙寶莊嚴，兩手交叉於胸，左鈴右杵。（餘詳如上已述）<p>所有本尊上師，各各皆有虹圓光。<p>（已上頗哇心要轉識自在法完）。