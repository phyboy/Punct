<juan>椎擊三要訣勝法解<p>大善解功德主大師原著<p>貢噶法獅金剛上師傳授<p>弟子<#sp>釋滿空譯文<#sp>張妙定校治
敬禮無比大悲主具恩根本上師前<p>敬禮於彼上師前者，今欲演說見定行三要訣之行持理趣，上師者，為三寶之總集體，唯於彼乃有所皈處，故首須敬禮。
見宗廣大無有量（本法門之初祖無垢光尊者，別號廣大無量）<p>凡諸所有演說義中，開首應知一切根本傳承諸上師者，與我自心無有分別，即凡見定行一切行持，都總攝於彼而無餘故。今演說見定行三要，首當具根本傳承上師之名號尊義，相合講說。且初言見者，夫彼一真法界，離絕戲論之法爾如來藏心，無垠廣大界中，無量顯現染淨諸法，彼諸一切，皆亦圓滿具足法爾之平等性義，如是而了知，是即見宗之最殊勝者也。
定即智悲之光明（本法門之二祖名智悲光）<p>如上之見宗，離絕諸戲論性，唯有般若之光，可以智慧觀照而抉擇。然彼空性，不離大悲，般若與菩提，等持雙在，住於一處，故必空悲雙融，方為正定也。
行即如來之苗芽（本法門三祖，名無畏佛芽）<p>於具如上見宗及正定者，契合諸佛出生之苗芽，即是菩提薩埵行趣，一切利他之六度與萬行也。
如是受持修行故<p>如是受持修行見定及行之人，謂之能得刼者。謂能得賢刼之善機也。
即生必能證妙覺<p>復次，行者能依寂靜山林等處，放下現生世間之一切事緣，而一心精進，惟道是修，必定能於即此一生，本淨心體，得正解脫，而登妙覺。
否亦心安阿拉拉（阿拉拉歎美意）<p>即或未能，但能專一其心向於此見定行門者，應善了達一切生趣於惡緣道中者，即不當起任何貪著嗔等，於此生世之諸作業及罣礙。於未來世，亦能由樂轉樂。以下依次演說，具得如上利樂之見定行三要訣。初說見宗行持理趣者。
見宗廣大無邊量椎擊三要訣扼盡<p>此謂椎擊三要訣行持之法門，能斷惑妄之命根，即於未得見宗者，亦具直指之方便。其在性相兩乘之見宗，乃以教理抉擇即在共道密乘，亦只依第三智慧灌頂之譬喻智，而令趣證第四義之真實智。是諸教義甚多，惟本法門則為諸已成就宗祖大德所印契，立超而直指自心實際之法門也。
最初令心坦然住<p>夫心當妄念起伏生波時，因隨境而轉之粗妄念等，遮葢自心本相，雖直指之，亦不能見，故先當使粗念澄清也。
不擒不縱離妄念<p>無為而住之自心性，即是智慧光明，若以有為為道而修，必不能了悟本元，故表詮者，謂此為自心無所俱生智。但初修時，雖欲此心自然住定於本元境，然所住分，仍不能超越於貪著樂明、無念、等功力之境中。
離境要閑頓時住<p>故當遣離貪著如是等功力境，頓然安住，方可現出赤裸了澈，自性本元體。
陡然斥心呼一「呸」<p>當是之時，急促猛利厲聲呼一「呸」字，即能頓斷妄想之流，息滅粗妄心所，如是住定，是為最要。
猛利續呼「也馬火」（也馬火驚嘆詞）一切皆無唯驚愕<p>如是既離彼攀緣一切法之境，其自性分明澈赤顯，離心智慧，如如現住。
愕然洞達了無礙明澈通達無言說<p>即能洞然了達於彼離生滅有無諸邊，超絕語意分別之境，而自安住離言思之智慧性境中。
法身自性當認之<p>如上要義，即指法身體性智，亦即瑜伽本淨道離絕戲論之見宗，若不識此妙諦，其間縱令如何修行，仍未離心作用及有為之見，必與自性大圓滿道，天地懸隔，不能獲得無修光明輪，是故首當了知此妙諦為最重也。
直指本相第一要<p>如是之義，乃是椎擊三句要之初要也，若於見宗未獲印證，雖修亦無保任之境，故當以印證見宗為首要，後可印證自住之智慧，是即住自本性故，非由他求，亦非昔無今有。
復次起住皆適可<p>次說第二要，等持之理趣者，令心如河流，任運自然而住，觀照時，及一切時，皆如是故，雖有起伏，亦不作成立與遮遣，即得法身之自相，若心起時，但知為智慧之功用，觀照時及一切時皆如是，是即放逸不修者，與勤積修習者，法性原無增減也。
嗔恚貪欲及苦樂<p>夫由妄念所生集諦之貪嗔等煩惱，及苦諦之苦樂等感受，若知此等自性，皆是法爾，即得法身之妙用。若無此見宗，以印證修持，不達自然任運者，必妄念紛馳，仍落凡愚，此為任妄念作主，而被縛於生死之法與自性分離，即與凡夫同道，故應當常恒不離無修之大自然住。
恒常及暫一切時舊識法身認知之<p>無論何時心有起伏時，只以一法對治，不可於各各妄念各各作調伏對治，故惟認識上面直指見宗一種，則一切盡攝也。
今昔光明母子會<p>又凡所起妄念與煩惱，即是法身智慧相，其自性，亦即是法身本體光明之真實，知此者，即名本體住之光明，由前上師直指自性光明之見宗，能熟其自相，便名行道之光明，若能任運於此二無分別之體與道兩光明之自相，即是光明母子相會也。
住於無說自性境<p>若能恒久憶念，認識見宗自相之光明，於其境界功用中之妄念煩惱，更不起任何遮遣與成立，及取與捨等，斯為至上之要妙也。
所現樂明數數除<p>又若恒久護持如是之境，初學者，有由樂、明、無念、諸功力，遮蓋本元自面，當揭去此等功力之皮壳，則自性之相，方可赤裸呈出，是為智慧由內明朗者也。如篤哈語錄頌曰瑜伽修習頻除妙，泉水汹湧激流妙，即此義也。
猛施方便般若字<p>復次，云何除法，謂將生樂明之力，及現喜樂愉快等相時，要力念方便能攝之◇與般若能斷之己二者相合之◇字，猛然從上落下，即破壞貪著功力之皮壳矣。（按此合成之字即為呸，其所合成之兩字母，一為帕，一為扎，舊譯音潑吒。）
出定入定無差別<p>如是由一切時，能保任離絕道驗之關要，無可言說之自性了澈者，則入定出定，行持無有差別。
上座下座亦無別<p>又上座時靜體之修持，與下座時動作之修持，亦無別也。
恒久住於無別境<p>如是者乃不修之大修，自住等遍之智慧，如河流之瑜伽，無有毫毛修整，然剎那亦未馳散。如頌曰：「未曾修習未曾離，亦不離無修習義。」
然於未得堅固間<p>於此自性大圓滿之根本道，有成如卍字之器者，（謂於圓滿法如量得解者）或頓聞而得解脫，則為色心大離體所顯一切法身之妙用，無有能修所修。其他起現妄念，為他力所轉之下機漸道凡夫，於未得堅固中，尚須修習。
須勤捨離嘳閙修<p>如彼修習，自應具足禪定固聚，方生道驗，故於嘳閙及馳散之處，縱如何長久修習，道驗亦不生也。
且須閉關專行持<p>如上言，修習時雖出入定行持無有分別，然在初機，於根本定之自地道驗智，（即道力證驗之智）與後得智，（或出定之後得智），未能相融時，雖常勤行道，而行儀上仍易生習性之染污，故必閉關。
恒及暫時一切處<p>閉關修持者，雖有護持依賴於根本定體之行持，然不知長養後得，使與行儀相合者，則徒以對治法，仍不能克治他緣，致被妄想之緣，牽引反入於凡愚障中，故長久護養了澈於後得尤為最要也。
保任唯一法身用<p>其時亦不須另求他法，唯不離此本定法身見，無能所是非等分別，自然任運保任於惺惺寂寂之境。
決定信此無他勝<p>此之行持，誠為無分別之止觀，離戲論之本元瑜伽，無為俱生法爾之自相。能保任者，即得金剛密乘本續中，一切行持之心要，四灌頂義之智慧傳承，摩尼妙寶之勝法印藏新舊宗派等之希有密意也。如是而生決定信心，則不垂涎於其他要門矣。如彼象置家中，而於林中覓象跡，以分別心入有作為之網者，無有解脫之時也。故於自之行持，須決定信之。
一決定中堅決定是為第二關要者<p>此實即法身自住之赤露智，本未曾迷之覺性心。決定信之，護持其相續，是為第二之密要義也。
是時貪嗔及喜憂<p>今第三、廣說行之要，上所說若無解脫智之道力，唯住休息之行持，仍不能超越於色無色界，因其不能克制貪嗔之緣起，亦不能斷諸行之業流，以未得決定心之道力故，若於喜欲境生貪愛，於不適境生嗔恨，於順緣及受用等生歡喜，於逆緣及病等生苦受，如是所起一切，要知其皆是自性功用之顯現，故認識於解脫體智，為至極切要。
妄念忽爾無盡者<p>又行持者，若未得起滅之要，則心所滲漏之妄念，皆是集積輪❥之業因，故無論起粗細之妄念，須要起滅隨無，而善護修，是為緊要。
舊識境中無連續<p>謂於凡所生起妄念不縱之使熾，亦不以念治念，唯不離自然本體，以觀照之。妄念所現，知其自相，即可護持起滅，使無連續性，如水中繪圖然。
知是解脫之法身<p>是時妄念雖自滅，而未清淨，蓋僅了知妄念，而不能斷惑亂之業流。若了知彼時，且同時即認知顯見自識之智性，則自然而住。妄念滅處，清淨隨得，是更為重要。
譬如水中之圖畫<p>如水上繪圖，即繪即消，繪與消同時故，念起念滅亦同時，而本皆清淨，自起自滅，密密綿綿，相續不休，得任運矣。
自起自滅續不斷<p>是以對於所起妄念，不作遣除，起者任其起，其所起者，皆為本元清淨性中之道行，修持者應知之。
所現明空赤露食（食喻受用義）<p>蓋依於忘念，調修法身，則所現妄念，皆調現為自性之妙受用，即五毒忘念所現之粗者，皆能令具自性解脫之光力，明空成受用也。
所起法身妙用王<p>又凡所起一切妄念，皆為由自性通澈之境，所起之妙用，以無取捨心而護持之，因其生起及滅，固未能超越於法身妙用王之境也。
隨妄本淨阿拉拉<p>妄念雖具無明色相，而其自性未出智慧法身之清淨中，故於廣大不斷之光明所照中，一切妄念所起，自性元空也。
現相與串習相同<p>如是長久串習行持，則妄念自起調治，動靜無分，能得無壞住。
解法殊勝最妙要<p>極其功用，雖現喜憂疑慮等妄念，與凡夫同，然不如凡夫起成壞之實執，集諸行業，而隨貪欲力為轉移。故瑜伽行者，當念生時，初認識妄念之相，其相隨滅，如遇舊時之人相同。次則妄念必自然滅，如蛇結然。（自結自解）。最後，妄念亦無利無害而隱滅，如盜入空室然，是為解法之最妙要。
無此解修皆謬道<p>頌曰：「知修不知解，與禪天相同。」若不具如是解法妙要之修習，雖心堅住禪定，亦落於上界之禪定。或有以了知妄念起住為足者，此與下劣狂惑，有何差別。或偏於空性，求法身印契等思量，然遇惡緣時，則所修持不能解除，而反自現過失也。
具解無修法身境<p>起滅、自滅、定滅等，雖如何立名，然皆是妄念自滅，隨妄本淨，此滅解相，即自解脫現量，唯一之要，亦即自性大圓滿殊勝法門不共要妙。若具此要者，無論所生煩惱妄念，皆顯現為法身，妄念淨為智慧，逆緣成為助伴，煩惱成為道行，不捨輪❥，而住清淨，解脫染淨之纏縛，無功用修整而任運也。
解道堅定第三要<p>若無此解法之道力，雖驕矜有至高尚之見宗，甚深之修持，而實於心無利，煩惱之力未退，非真實之道也。若得此自起自滅之妙要，雖至高見宗之持法，與甚深修法之緣依微塵分亦無有者，其自性亦決然能從二執之纏縛得解脫，如到金洲時求他石了不可得，任何所起之動靜妄想，皆唯現成真實定境，復求迷亂自性者了不可得。如是解法，方為判別得要不得要之準繩也。
具三要之見宗者<p>如上三要，乃是自性大圓滿之見、定、行、果、四者，自性了澈之境中，總攝為一面行之最極心要，亦是即定即行之要門也。其他宗論，皆於所知境中，以教理正語種種度量而抉擇見宗。本法門不取於彼，於何時了悟赤裸之智慧性，即何時得其自性智之見宗。見與定雖分述，而體實一，故於行持中，分演為見定行之三要，亦無失也。
溶合智悲之定者<p>夫如此行持自性大圓滿本清淨之無失要道者，實為九乘之頂巔，如王行時，必有眷屬侍衛，隨從而具，其餘一切乘之道即隨從，而為此道要之台架與助伴。
萬法即真如真如即萬法<p>尤有進者，若見本淨自性般若光明相時，則由定所生般若功用更熾，其智慧廣廓中，如夏水瀑流，由空性之本住，起現大悲，入無方悲憫，是亦法爾然也。
隨契佛子一切行<p>如是空性大悲雙運之要道，若現證時，其他六波羅蜜道所攝之佛子如海諸行，一一自現作用，如日之與光，如是與福德資糧合作，而廣為利他之行，以圓成真實之見宗，而為無染寂樂之伴助。
三世如來雖聚議較此無有他勝法<p>如是見定行三要，乃過去現在未來諸佛密意之中心，一切乘之頂巔，一切心要之王。金剛心之要道門中，實無有較此至極果義，再殊勝者。
自性妙用法身庫<p>此方便所說義，實為傳授要門之心血，文句雖少，然此述作，皆由於自性所起妙用也。
智慧藏中寶庫藏<p>上述等義，雖修慧無多及，然於上師示教，能由聞慧斷增益，思慧善抉擇，即具修慧，實一切智慧之寶中寶。
不同他石諸精英<p>非同於世間之庫藏，僅解暫時之貧乏而已也。
勝喜金剛遺囑教<p>此三要開示椎擊三句義，為化身勝喜金剛入湼槃時，由天空中，示與上師文殊知識，文殊知識上師即契合祖心，印成無二無別之要門，而傳出承之。
三種傳承之心印<p>後分三傳：㊀於如是方便要義，了解妙要之遍智法王祖師，即身現證一切本淨法門之密意，而得妙覺圓滿如來心印之傳承。㊁於持明無畏洲，示現智慧身，以持明表示，攝受及傳授與無畏洲祖師。㊂於吾等具恩根本上師以口語耳傳方便，直指即見法爾現量，即現在所住之眾生功德主。（指大德上師）
付與心子記持之是誠深義與心腹是誠心語義扼要義要不可輕棄之慎勿漏失此方便<p>如是口訣，乃庫藏之精英，心之明點，於不行持之人，示之可惜。然如彼能行持要義且能即身成就之人，若不示之，又殊失悲，故此口訣，總應如保生命而護持之。<p>大善解功德主少分演說之勝法解完<p>（貢噶上師）椎擊三要訣撮要口示<p>（心注眼，眼注空，為一切要中要，須參仰的修法。）<p>三要者：㊀知自心相。依妄念緣念之起，而觀察自心本相，認知法身自性。「見」㊁決定信之。溶妄念為法身妙用，熟識法身。「定」㊂堅固定之。於念滅上堅固而定，念無連續，法身之見不忘。「行」