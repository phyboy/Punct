<juan>明州阿育王山續志卷第十一<p>住山釋畹荃（嵩來）輯集<p>宋太宗皇帝御贊舍利功成積刦印文端<#sp>不是南山得恐難眼覩數重金色潤<#sp>手攀一片玉光寒煉時百火精神透<#sp>藏處千年瑩彩完定果熏修真秘密<#sp>正心莫作等閒看<p>宋英宗皇帝賜懷璉手詔<p>大覺禪師懷璉，受先帝聖眷，累賜宸章。屢貢誠懇，乞歸林下。今從所請，俾遂閒心。凡經過小可菴院，任性住持；或十方禪林，不得抑逼堅請。<p>奉使道中寄育王山長老常坦<p>王安石道人少賈海上遊<#sp>海舶破散身波浮抱金滿篋人所寄<#sp>吹簸偶得還中州嬴身歸來不受報<#sp>秪取斗酒相獻酬歡娛慈母終一世<#sp>脫棄妻子藏岩幽蒼煙寥寥池水漫<#sp>白玉菡蓞吹高秋夜然柏子煮山藥<#sp>憶此東望無時休塞垣春枯積雪溜<#sp>沙礫盛怒黃雲愁五更疋馬隨雁起<#sp>想見郊郭花稠稠百年誇奪終一邱<#sp>世間滿眼真悠悠寄聲萬里心綢繆<#sp>莫道異趣無相求<p>與育王大覺璉禪師<p>蘇軾<p>奉別一十五年，幾一世矣！會見無時，此懷可知。到此，日欲奉書，因循至今。辱書具審，起居安穩。南方耆舊彫落，惟明有老師，杭有辯才，道俗所共依仰，葢一時盛事。此來得從辯才游，老病昏塞，頗有所警發；恨不得見老師，更與鑽磨也。歲莫山中寒苦，千萬為眾自重！<p>戲贈育王虚白長老<p>王安石白雲山頂病禪師<#sp>昔日公卿各贈詩行盡四方年八十<#sp>❥歸荒寺有誰知<p>與大覺禪師璉公書<p>蘇軾<p>要作〈宸奎閣碑〉，謹以撰成。衰朽廢學，不知堪上石否？見參寥說，禪師出京日，英廟賜手詔，其畧云「任性住持」者，不知果有否？如有，切請錄示全文，欲添入此一節。切望子細，錄到即便添入。仍大字寫一本，付侍者賫歸上石也，惟速為妙。碑上別作一碑首，如唐以前制度，刻寺額十五字。仍刻二龍夾之碑身。上更不寫題目，自古制如此。最後方寫年月、撰銜姓名，更不用著立石人及在任人名銜。此乃近世俗氣，極不典也。下為龜趺承之，請令知事僧依此。<p>寄大覺禪師（二首）<p>王安石山木悲鳴水怒流<#sp>百蟲專夜思高秋道人方丈應無夢<#sp>想復長吟擬惠休單已安那示入禪<#sp>草堂難望故依然山今歲莫終岑寂<#sp>人更天寒最靜便隱跡亦知甘自足<#sp>平心豈吝慰相憐所聞不到荊門耳<#sp>人老采新又一年<p>舍利塔記畧<p>蘇軾<p>大雄氏真身舍利，乃戒定慧熏修所成。其滅後百年，周厲王時，東天竺國有阿育王造寶塔八萬四千，貯釋迦文佛真身舍利，請邪舍尊者放光遣神，光所止處布于天下。禹貢荒服之內凡十九所，四明鄮山當其一，自晉迨今歴千九十七年，為阿育王寺。太康中，獵人劉薩訶病死，見梵僧指往會稽舍利塔處懴悔乃甦，因與僧惠連至會稽，竭誠徧禱。一夕聞鐘聲隱隱響地中，又二宿，聲漸近。遲明，寶塔湧出地上，諸天花雨，萬姓懽欣。塔高尺有四寸，廣七寸，體質殊異，莫辨其何物。中懸小金磬，覆如葢，徑可寸許。舍利綴于磬之中，圜轉不定。初見如水晶珠，大如芡實，已如彈丸，已加大如瓜、如車輪。五色變幻，光彩射目，不可迫視。或見如大桐子白色，或見如椒荳大青色，或無所見。由晉、梁、唐、宋皆有名刻，姑摭其畧云。<p>與大覺禪師璉公<p>蘇軾<p>人至，辱書，伏承法候安裕，傾向！傾向！昨奉聞欲捨禪月〈羅漢〉，非有他也。先君愛此畵，私心以為，捨施莫如捨所甚愛，而先君所與厚善者莫如公。又此畵頗以靈異累，有所覺于夢寐，不欲盡談，嫌涉怪爾。以此，不欲俗家收藏，意只如此。而來書乃見疑欲換金小羅漢，開書不覺失笑。近世士風薄惡，動有可疑，不謂世外之人猶復爾也。請勿復談此！某此乏人可令賫去，兵卒之類又不足分付。告吾師差一謹幹小師，齎籠仗來迎取，併古佛一軸亦同捨也。錢塘景物，樂之忘歸。舍弟今自陳州得替，當授東南幕官。冬初恐到此，亦未甚的。詩筆計益老強，或借得數首一觀，良幸！到此，亦有拙惡百十首，閒暇當錄寄也。<p>大覺鼎銘<p>蘇軾<p>樂全先生遺我鼎❥，我復以餉大覺老禪。在昔宋、魯，取之以兵，書曰「郜鼎」，以器從名。樂全、東坡與之以義，書曰「大覺之鼎」，以名從器。挹山之泉，烹以其薪；以苦以甘，咨爾學人。<p>與趙得麟書<p>蘇軾<p>明守一書，託為致之。育王大覺禪師，仁廟舊所禮遇。嘗見御筆賜偈頌，其畧云「伏覩大覺禪師」，其敬之如此。今聞其困于小人之言，幾不安其居，可歎！可歎！太守聰明老成，必能安全之。願公因語款曲一言，正使凡僧，猶當以仁廟之故加禮，而况其人道德文彩雅重一時？此老今年八十二，若不安全，當使何往？恐朝廷聞之，亦未必喜也。軾方與撰〈宸奎閣記〉，旦夕附去。公若見此老，且為致意。<p>祭大覺禪師<p>蘇軾<p>維年月日，具位蘇軾，謹以香茶蔬菓，致奠故大覺禪師器之之靈。於穆仁祖，威神在天；山陵之藏，二十九年。當時遺老，存者幾人？矧如禪師，方外之臣。頌詩往來，月璧星珠；昭❥之光，下燭海隅。昔本無生，今亦無滅；人懷昭陵，涕泗哽咽。我在壯歲，屢親法筵；饋奠示別，豈免悽然？尚饗！<p>遊育王寺（二首）<p>樓异<p>余傾年同舒公中丞出東城，馭小舟至寶幢。市中以藍輿至。行未數里，入阿育王山，謁大覺禪師，留蒙堂十有五日。璉時已年老，不復作詩，但夜坐禪。談詩皆余倡而舒公和也。澗底無塵猿捉月<#sp>雲間有路客吹簫詩禪可但❥能妙<#sp>人境須知兩已超塵世光陰自若川<#sp>鄮山遺塔故依然平生有意蓮花社<#sp>此地相逢柏子禪百❥雲烟瞻御墨<#sp>一奩氷玉翫靈泉無端尚省來時路<#sp>忽似溪翁轉釣船<p>和樓試可遊育王（二首）<p>舒亶參天松栢綠陰陰<#sp>古佛巖前一路深猿鳥不驚如有舊<#sp>雲山相對自無心數泓寒水雲藏雨<#sp>十里輕沙地布金杖屨更知非世境<#sp>上方日日海潮音由來去住不相關<#sp>嬴得隨緣到處閒笑出海雲飛一錫<#sp>行分江月過千山微言定許誰人叩<#sp>勝事偏于俗士慳咫尺蒙堂隔霄壤<#sp>城東搔首只空還<p>（凡賡酬五十餘首，集中往往有不錄者。迨至三十四年，余守鄉邦，遵承御筆，賜鎮水神符於定川之寶山。海洋有巨魚出迎，高數丈，其大如船，鱗角照日，觀者千餘人，事聞朝廷。日遊廣利宮，謁淵靈祠，躬禮三井，遍歴山川棟宇，一一如昨，追歎三賢之不見。欲之天童，以雨作，下山。宣和庚子仲春四日，鄮山樓异試可題于明月堂）<p>次韻知郡學士錢公遊育王山<p>胡宗愈使節行春入鄮山<#sp>老農扶杖倚山看長松偃地蛟龍臥<#sp>古殿摩空星斗寒醉裏雲烟生酒靣<#sp>吟餘風月動毫端病來不得陪觴豆<#sp>一覽新詩意思寬佛迹盤紆三四里<#sp>綠蘿緣石樹交陰老僧踞坐形容古<#sp>野雉馴飛歲月深名利不休空白日<#sp>塵埃無路到幽林擬投簮紱棲禪去<#sp>❥首難忘濟物心<p>（伯父資政簡修公，嘉祐戊戌鄉薦第一。明年禮部奏名天子，臨軒皆擢第二。調奉國軍節度推官。和知郡學士遊育王山詩，即紫微舍人錢公君倚也。後五十六年，慎脩權領郡事，刊刻于石。政和四年冬至前三日，姪．朝請郎．通判台州．權管勾．明州軍州事慎脩書）<p>呈妙喜<p>（學士<#sp>履齋）吳潛不是心兮不是佛<#sp>通身一串金鎖骨趙州叅見老南泉<#sp>解道鎮州出蘿蔔<p>夏日遊玉几山<p>謝翱曳舟來山中<#sp>出郭稅吾駕獨慕欣眾騰<#sp>晨發乃及夜豈無城中山<#sp>愛此是幽野橫陳玉几峰<#sp>隱䕶碧殿瓦并州古男子<#sp>禮塔于兹舍而我飲冰人<#sp>猶為內熱者擬携桃枝笙<#sp>舒卷得餉暇明席織海草<#sp>因之一枕藉冷風吹雪空<#sp>相與坐其下<p>寄育王賢上人<p>謝翱余今秪老身<#sp>從昔少埃塵失蜀年為客<#sp>居山石作隣南遊宗竺法<#sp>西路問巴人開戶藤花落<#sp>多浮茗椀春<p>題鄮嶺接待<p>（佛照禪師）德光玉几峯高難措足<#sp>行人多向半途休無棲泊處開門戶<#sp>個个教伊到地頭<p>景德靈隱禪寺住持佛照禪師德光札子奏<p>（臣）一介壞衲，尸素叢林，幸際明時，重霑恩渥。頃從台州光孝㳟奉聖㫖，令灑掃靈隱道塲，飄忽已及五年。屢對龍光欵親聖訓，自惟人才卑陋，識見單微；徼冐遭逢一至於此，舉今並古實所罕聞。惟仁宗朝大覺禪師懷璉，道契宸衷，曲蒙異睠。續以年老，丐還東州佳處，以安晚節。慶遇一時，輝映千載。仰惟陛下，天資頴悟，聖德同明。其厚德深仁，足以比蹤仁祖，而神機道妙，竊擬過焉。（臣）之孱瑣不材，不及大覺遠甚。況今侵尋衰老，豈宜久居輦寺？深欲乞歸林下，力行此道，以報鴻私。竊覩明州阿育王山廣利禪寺，見缺住持。本寺乃奉安釋迦舍利寶塔區處，邱壑幽邃，可與衲子安禪辦道。（臣）愚敢望聖慈矜憐草芥，特與前去補處，庶幾與懷璉遭遇仁廟時事，異世同轍。（臣）敢不益勵操修，精廑香火，祈永天算，以效螻蟻之誠？冐犯雷霆，屏息候命，（臣）無任戰栗震懼之至！進止。<p>四月二十九日，三省同奉聖㫖，依所乞右札，付佛照禪師德光。淳熙七年五月，立石于阿育王山<p>佛照光禪師塔銘<p>（少傅．觀文殿大學士致仕．益國公周必大撰）<p>法不孤起，道不虛行，續佛慧命，必有其人。其人為誰？佛照禪師是已。師諱德光，姓彭氏，臨江軍新喻縣人。曾祖厶、祖堯訓、父術，皆樂施，喜釋氏，嘗籍鄉里貧戶，計口給錢。宣和辛丑歲，母袁氏夢異僧入室，有孕生師。骨相奇龐，伏犀貫頂。袁州木平山有妙應大師伯華者善相，謂此子他時空門梁棟也。初入小學，誦書十行俱下。父母既亡，依伯父循以居。一日延僧追修，師視佛書若素習然。紹興辛酉，大慧禪師宗杲南遷過邑，師年二十一，望見曰：「此古佛也，吾安得事之？」自是有意出家。後二年，入光化禪院，受業於足菴普吉，研究宗㫖，日以精進。吉還閩，命從月菴善果於東禪，服勤三年。是時，妙湛、佛心、圓覺、乾元、越山諸禪剎名僧相望，師一一咨叩。聞江西百丈道震嚴冷、寶峯擇明峭㧞，具入其室。一日，見饒州天寧應菴曇華送化主頌，歎曰：「此真臨濟種草！」亟往依之。雖箭鋒相直，然礙膺未决。復從果老於溈山。果入寂，還江西謁典牛天遊於雲岩，見卍菴道顏於圓通。會曇華移廬山之東林、婺州之❥林，師皆從之。丙子歲，聞大慧住四明阿育王山，喜曰：「緣法在兹矣。」已而果大徹。慧示以讚，畧曰：「有德必有光，其光無間隔；名實要相稱，非青黃赤白。」歸徑山明月堂，奉事益䖍。遇其說法，座下爭執筆抄錄。師一歴耳根，終身不忘。有問輙舉，其慧解葢天資也。慧入寂，分座仰山。乾道丁亥，台守李侍郎浩延住鴻福。閱五年，徙光孝，郡城大火，寺亦焚蕩。師念災餘，財施必艱。航海過泉州，人兢喜捨，厚載而歸，殿宇一新。<p>師號拙菴，曰：「吾平生多得拙力。」孝宗皇帝雅聞其名，淳熙三年春詔開堂靈隱寺，遺中使賜香。是冬，召出觀堂，留五晝夜，數問佛法大意。師數奏直截，上大悅，賜佛照禪師之號，贈御頌。明年再對，進〈宗門直指〉。以都下勞應接，丐閑山林。七年夏，上用仁宗待大覺禪師懷璉故事，亦以育王處之。逮移御重華，趣令入覲，漏下十刻乃退。紹熙四年，改涖徑山，師力辭。上曰：「欲時相見耳。」慶元元年，許還育王，歸老東菴。盡鬻賜賚物，直數萬緡之錢。置田，歲增穀五千石以助常住費（詳見陸待制遊記中）。師常曰：「佛經有大報恩七篇，謂釋子當由孝以極其業。」乃即水陸堂東偏設位，歲時祀其祖禰云。嘉泰三年仲春，忽語曰：「吾將行矣。」三月十七日，手寫遺表及貽書常所厚者。二十日晨興，集眾敘別。斂衣收足，說偈而逝。三日入龕，容貌如生。塔全身於東菴之後。請諡於朝，勅特賜普慧宗覺大禪師，塔名圜鑒。僧臘六十夏，嗣法遍滿四方，得度者一百二十餘人。名公貴卿多從師遊，東海國人往往望風敀敬。<p>初璉六十歲，自汴京來育王，壽八十三，師始終適同，兹其異也。八月，侍者正玸持遺書來，謂：「先師與公幸接鄉隣，同受阜陵異知，以塔銘見屬，其行實則同里兵部章侍郎頴為之。」余聞時節因緣，針芥啐啄，從上諸聖不能強為；喻筏刻舟，徒增我慢。又况對御法語，世已流布；得道原流，接物機要，叢林門弟，各存語錄。姑敘住世，大畧如此。銘曰：我聞萬生<#sp>各具物性人有未見<#sp>見或未盡偉哉光公<#sp>宿習戒定頓入悟門<#sp>遂傳心印福慧兩足<#sp>行解兼進巍巍孝宗<#sp>見聖由聖與師晤言<#sp>謂發深省晚歸東菴<#sp>不倦接引八十三年<#sp>報緣已竟勿云鏡明<#sp>昔現今隱一物本無<#sp>何用照映勿云谷虛<#sp>有叩隨應十方皆空<#sp>何論銷殞摘葉拈花<#sp>擊風捕影持問塔中<#sp>解顏微哂<p>《西湖志餘》云<p>慶元府阿育王寺有舍利塔殿，宋嘉熙中頺圮，非得萬緡不可修。有一行童發願募緣修造，曰：「今惟八大王榮邸最有力。」持疏勸緣。大王止題一千緡，行童歸，不能成，乃斷臂，流血不止而死，其事莫有言者。度宗于庚子歲八大王府中降生，日夜啼哭不止。一乳母抱之行廊廡下，入小閣，見粘一塔影，忽然而笑，去而復顧。揭塔影置其手中，遂不復啼哭。乳母以告大王，王忽悟題疏事，下本寺訪之。言行童以某年月日死，正度宗生之日也。大王因捐貲以成其塔殿。度宗取入宮時，理宗夢有告之者曰：「此十年太平天子也。」遂立為太子云云。<p>育王祭無極和尚<p>無文燦<p>嘉泰開禧間，先空叟唱江西之學于玉几，師是時年盛氣銳，振勵其間，如文遠之在趙州，躭源之在南陽也。嗟夫！空叟墓田，桂松參天矣。國中大剎，布武而昇，方行吳越，發揮家學，屬意于師者，極不淺也。爛遺墨之鮮明，羞眾香之芳烈，塔中有靈，幾何不愴然動色也哉？傷今懷古，憂心如焚，誰其似之？經東暮雲。<p>笑翁禪師行狀<p>（住山）物初觀<p>師名妙堪，號笑翁，四明慈溪毛氏子。生有道韻，頂相平滿，額廣伏犀。甫冠，銳欲超俗，父兄不奪其志，乃從邑之蘆山院野菴道欽薙髮受具戒。欽使徧參，歴依金山息菴觀、淨慈肯堂充、靈隱松源岳諸大老之門，未泮所疑。時天童無用全禪師以妙喜竹篦勘驗來者，特卷祴東還，造丈室，用得之眉睫間，問曰：「汝遊山僧耶？」師曰：「行腳僧。」用曰：「作麼生是行腳事？」師以坐具一摵，用笑曰：「此僧敢來捋虎鬚，且令參堂去！」職師侍香，激揚錐劄，盡無用之用。嘉定甲戌，妙勝虚席，制使程公覃帖請出世，一香為無用拈。三年移金文。又三年，移報恩、寶慶。乙酉移虎邱。明年，閩帥方巖王侍郎請主雪峯。紹定己丑有詔主靈隱，三年遷明之大慈，開山移翠岩。淳祐壬寅有詔主淨慈。育王久虚席，朝論念迦文真身所在，思能振起者。精擇得師，表辭一再，不許。淳祐癸卯領寺，夙❥盡洗，氣象一新。法堂最圮，會其費夥，上出內帑以賜，師傾鉢幐。荊湖制帥孟無菴拱又以數萬緡助，乃撤舊圖新。其餘腐橈漫漶，乃葺乃塗。師以寺昔被遇昭陵，而下三朝皆有奎畫之筆，今上獨未有，乃奏請焉。金榜玉畫，交映巖谷。京兆大資趙公與籌奏以師再莅靈隱。黨僧輩憚其嚴，借勢沮之。師亦以痼疾懇辭曰：「既老且病，不能應世矣！」通守永嘉曹公邰拉同寮徐公獻子入山問疾，且謀與制使顏侍郎請于朝，用佛照故事，以東堂佚老。師笑曰：「吾今日行矣，復何言？」乃書偈曰：「業鏡高懸，七十二年；一槌擊碎，大道坦然。」擲筆而逝，當淳祐戊申三月廿七日也。壽七十二，臘五十七，度弟子二百餘人。嗣法黃龍道詳、翠巖宗古、明因壽岳、連雲惟枋、報恩德雲、薦福道粲等。當育王命下之日，師在翠巖。知事往白涓剛禮儀，師曰：「汝姑去，俟吾報。」一夕葉舟，從一行一力。昧爽，行松徑，小休于亭，遣報寺曰：「老僧已至，但設堂供，表禮足矣。」時太守有不悅於師，一日騶從入山，守絕不與師語。偕至舍利殿，忽問曰：「舍利在何處現？」師以手指松曰：「在此。」俄紺珠金光發自所指處，一眾欣悅，守改敬焉。初，育王有僧名超者，厚於財。死因致訟，財沒軍資庫。至師已廿餘年，方營舍利殿軒，得㫖以此充其費；而亡僧之名，始脫官籍矣。平居制行冰檗，長物亦不輕用。惟於補常住、資眾緣，傾倒無靳色。如斵石屋以覆明教嵩之窣堵，尊先哲也；市田歸里之寶嚴院以助修，期報怙恃也。至於重鋟《妙喜語要》，補刊〈大覺塔銘〉，皆表章正宗而開導後學之事。其涉世如川行，寓緣如雲凝；不低顏以趨時，不屈法以順人。其為人行事，皆無用之用。又以語錄一編併刊以傳。<p>上壑翁相國啟<p>物初觀<p>夏用孟琯，槐布繁陰，恭惟鈞候，一柱擎天，三靈叶吉。（某）藐爾緇褐，幸際明時。于去冬僥遷玉几，進寺倐五閱月，惕弗遑寧。賒糴以興役，估衣盂以率檀資。外山門暨庫堂之大權菩薩閣已有成効；方將再新宸奎、淳熙二閣等慈堂，及抽換翻蓋舍利殿等處。斧斤斵削間而事力全缺。租額素鮮，歲又薄收。無以濟之則中輟矣。伏惟光範清峻，相國尊嚴，敢易以此事千載思興建之緣，自非大際遇則罔克有成。淳熙間，妙智廓之建舍利殿，遭遇孝廟，則魏丞相之力也。嘉定間，無凖範之建東西兩閣，則史衛王之力也。笑翁堪之建法堂及舍利殿軒，則孟保相之力也。兹欲起廢植僵，以接大覺璉遭遇仁祖時所建二百年舊規，將憑誰之力歟？伏惟大勳德、大力量，天子之所倚，民社之所恃；靈山付囑，根於一念之微，而發於宏䕶之間。佛法賴以全盛也，舍大丞相，其誰求哉？夫釋迦乃住世之佛，玉几所藏真身舍利，則阿育王所造八萬四千塔之一也。皇宋累朝敬信，宣請入內供養，恩霈寵錫，御墨絢爛，載諸金石刻辭，歴歴可攷。紹興間，兀朮入山取塔，塔為僧所藏，怒欲火其寺。忽壁間瑞像發光，出水輪藏，不撥自轉。兀朮懼，再拜而去。舍利寶塔之現于世，鎮中國、佑生靈，其為益也多矣！擬望鈞慈❥釋迦真身之所在，特為斯剎作大主張。則起此一方之廢，俾復見全盛，特一反掌間耳。化機密運之及，敷奏薦揚之力，又何啻廓之遇魏相？範之遇衛王？沈沈壯麗，繩繩禪侶；香煖生祠，像嚴鈞榘。凝眸梵帙，擁帔深禪。福源不拒於涓流，壽址不厭於增培。埜人所當効忱者，敢不自効也哉？干冐鈞嚴，不勝惶懼。懇請俯伏，俟命之至！<p>寄育王東堂<p>（栯堂禪師）文益靈源大士居照默<#sp>橫川老師居山寮高風相去三百載<#sp>人世南朝自北朝<p>䟦此菴師祖手帖<p>（南堂禪師）清欲<p>育王師祖，老腕有回天之力，一洗澆漓，頓還淳古。所與妙勝長老小帖，雖尋常數語，無一點俗氣；而况筆意精妙不可及。啟侍者既入保福一菴之室，寶之宜矣。<p>遊育王寺（二首）<p>（菊磵居士）高翥曉策烏藤上育王<#sp>入山隨處得徜徉碑頭龍䕶先皇字<#sp>塔上魚懸外國香徧謁僧房嘗苦茗<#sp>閑聽社媪說毫光山深日短行難盡<#sp>僧遣頭陀辦客牀精藍遊歴地<#sp>景物自情親鶴引登山客<#sp>僧迎禮塔人名花千佛供<#sp>喬木萬夫身碑刻東坡作<#sp>重來為拂塵<p>橫川和尚住持育王疏<p>釋道貫<p>鄮嶺，東震之鷲峯；鷲峯，西天之鄮嶺。真身塔涌，即佛現前；彈壓山川，貴得人物，相稱能仁。東堂橫川禪師，宗㫖續臨濟、楊岐、應菴之脉，說法無琢雕繪藻入時之辭，真摧邪魔山之金剛王寶杵也。燕京、雁宕，相距數千里之遙，總攝除檄，專僧敦請，尊其道也如此。雖則閒居宜老，應物非時；當念祖道靡委渝胥，來作中流砥柱。<p>陪阮使君遊玉几山<p>（剡川）戴表元花滿車茵酒滿船<#sp>亂雲堆裏訪枯禪林深何處無芳草<#sp>人靜有時聞杜鵑神屋盡飛青䃸磹<#sp>靈潭陰罩赤蛇蜒居然悟得松風夢<#sp>❥首廬山三十年<p>育王長老見惠茶瓜，次韻奉答（三首）<p>（學士<#sp>清容）袁桷玉几峯迎寶塔前<#sp>彌天消息是真傳蒲團禪板都忘❥<#sp>似笑當年手指天迸石春芽寶所藏<#sp>枯松手拾許深烹能令星斗珠璣綻<#sp>要使江山錦繡張道人種玉光千頃<#sp>深陋長安畝一金只恐冰霜難下齒<#sp>特將妙語助清音<p>育王珙禪師示寂二紀，嶼上人❥山中，因寄塔主<p>袁桷石塔累荒土<#sp>月落冰稜稜永懷跏趺叟<#sp>松風吹不譍山房舊淨供<#sp>素壁一枝藤語默絕禪觀<#sp>機深超祖乘擊石迸新火<#sp>諸天化為燈上有白玉峯<#sp>丹梯杳難登黃流鉅野漲<#sp>虎嘯懸厓崩斯道倘未冺<#sp>微言足搜徵<p>偕劉、胡二友遊育王寺<p>朱右鄮峯山下育王寺<#sp>舍利宸奎世所傳詞翰久推坡老筆<#sp>塔幢猶記太康年天開玉几平如掌<#sp>地湧金沙細出泉况是同遊得良伴<#sp>仲秋風日正清妍<p>前題<p>劉鼎寶幢山色削芙蓉<#sp>舍利相傳記佛踪野鶴循簷窺曉鉢<#sp>淵靈聽法候晨鐘文光尚映宸奎閣<#sp>雲氣長連玉几峯出郭已無塵俗慮<#sp>來朝杖屨更從容<p>前題<p>胡璉明月堂前玉几青<#sp>上方歴歴記曾經浮圖舍利原多幻<#sp>高閣宸奎舊有銘隔水松聲來鶴背<#sp>滿山雨氣帶龍腥相逢恰是中秋夕<#sp>共話三生坐翠屏<p>贈育王肇藏主<p>（恕中禪師）無愠大藏小藏<#sp>八靣玲瓏一撥便轉<#sp>豈較西東玉几峯前<#sp>振鐸須彌頂上撞鐘<#sp>著著隨機利物頭頭<#sp>開發盲聾大千一擲三十反<#sp>風從虎也雲從龍<p>謝天童平石砥問疾（二首）<p>（住山）石室瑛是身無我病根深<#sp>愧文殊遠訪臨自有巖花談不二<#sp>青燈相對笑法身徧在一切處<#sp>空得自由太白鄮峯烟雨裡<#sp>笋輿來往亦<p>阿育王古蹟<p>無名氏<p>陶隱君戒室（梁天監十五年，陶貞白先生宏景詣阿育王塔前受五大戒。）勾曲華陽天<#sp>松風愛謖謖處靜上層樓<#sp>梁武何由黷脫塵契育王<#sp>受戒了緣夙<p>璘公供奉泉（肅宗朝內供奉范子璘，為母懴雪，入阿育王禮塔，有供奉泉。）密密石叢盤<#sp>涓涓雲竇出孝思格山靈<#sp>甘泉隨杖溢旴江拈韻歌<#sp>事與慈湖一<p>璉公辭鉢亭（仁宗賜大覺璉禪師龍腦鉢，璉辭鉢謝恩曰：「吾法以鐵瓦為之，此鉢非法。」對使者焚之。）賜詩建閣藏<#sp>仁皇即是佛龍腦鉢堅辭<#sp>物原無有物心清松下風<#sp>玉几憑崪屹<p>坦長老還金坊（坦公少同人商賈，海舶破，千金受人寄託，冐重險還其家。）受人寄金託<#sp>險阻冐萬里完璧歸主還<#sp>非為名利起一片信行堅<#sp>表裡玉壼氷<p>杲公歸祴閣（徑山宗杲禪師與侍郎張九成忤秦相國，竄梅陽十七年。紹興丙子，有㫖住持阿育王寺。）毘耶杜口人<#sp>談玄莫逆契繆醜嫉惡深<#sp>焚牒居瘴癘歸放赤堇山<#sp>般若田普濟<p>王文公祠（文公，令鄞，多惠政。建祠，近阿育王寺。）半山執政偏<#sp>惠獨施鄞土斗門東谷間<#sp>利澤霑普漠漠茂草區<#sp>誰還問祠宇<p>大覺璉師以❥立本畫水官見遺，報以詩<p>蘇洵水官騎蒼龍<#sp>龍行欲上天手攀時且住<#sp>浩若乘風船不知幾何長<#sp>足尾猶在淵下有二從臣<#sp>左右乘魚黿矍鑠相顧視<#sp>風舉衣袂翻女子侍君側<#sp>白頰❥❥鬟手執雉尾扇<#sp>容如未開蓮從者八九人<#sp>非鬼非戎蠻出水未成列<#sp>先登揚旗旜長刀擁㫄牌<#sp>白羽注強拳雖服甲與裳<#sp>狀貌猶鯨鱣水獸不得從<#sp>仰靣以手攀空處走雷霆<#sp>雨雹晦九川風師黑虎囊<#sp>靣目昏塵烟翼從三神人<#sp>萬里朝天關我從大覺師<#sp>得此詭怪篇畫者古閻子<#sp>于今三百年見者誰不愛<#sp>予者誠以難在我猶在子<#sp>此理寧非禪報之以好詞<#sp>何必畫在前（詩見《聲畫集》）<p>和育王十二題<p>（筠州）楊屯田遙聞金在沙<#sp>知是虛名號世人方競貪<#sp>何兹有遺寶（金沙池）佛跡空在兹<#sp>佛心無處所尋迹以求之<#sp>似學邯鄲步（佛跡峯）萬物雖散殊<#sp>孰非道之體何必石岩岩<#sp>方疑金色臂（七佛石）梵教一來東<#sp>群心日歸向土石至無情<#sp>也作披緇怏（袈娑衣）月色固無改<#sp>臺基亦不壞嗟哉翫月人<#sp>古來誰復在（明月臺）形模皆自然<#sp>樹立豈人力松影與秋光<#sp>掃成真水墨（石屏峯）田苗自枯稿<#sp>井鰻人所禱若教龍有靈<#sp>此魚何足道（靈鰻井）璘師鑿此泉<#sp>晨夕奉親老因知達者心<#sp>豈嘗離孝道（供奉泉）嘗聞有為法<#sp>佛說如夢幻胡然窣堵波<#sp>香花耀凡眼（育王塔）晉後千百年<#sp>兹殿儼如昔梵宇若皆然<#sp>應須省民力（八角殿）典干既凌夷<#sp>羣材共論謝惟有青青松<#sp>於今被王化（晉年札）長疑佛界中<#sp>天女來行樂為怕山風寒<#sp>仙衣盡（津忍）重着（重臺蓮）
明州阿育王山續志第十二卷目錄送丕上人還育王寺<#sp>（高啟）遊阿育王山<#sp>（周翰）遊育王寺<#sp>（胡庚）遊育王山<#sp>（戴良）題大慧禪師遺墨後<#sp>（宋濂）阿育王山廣利禪寺塗田記<#sp>（宋濂）雪窗禪師語錄序<#sp>（宋濂）扶宗宏辯禪師生塔之碑<#sp>（宋濂）育王禪師裕公三會語錄序<#sp>（宋濂）約之禪師像贊<#sp>（宋濂）寄育王寺<#sp>（日本使）贈頤公<#sp>（張勇）登上塔<#sp>（釋宗正）次十景韻<#sp>（釋自學）育王寺（二首）<#sp>（烏斯道）過玉几（二首）<#sp>（薛仕銘）送真藏主還日本<#sp>（釋自學）悼育王澹菴和尚<#sp>（胡濙）和胡宗伯悼澹公原韻<#sp>（王一寧）和胡宗伯韻<#sp>（周忱）和胡宗伯韻<#sp>（程高雲）和胡宗伯韻<#sp>（吳餘慶）和胡宗伯韻<#sp>（周草庭）和胡宗伯韻<#sp>（祖淵）和胡宗伯韻<#sp>（宗頃）阿育王寺<#sp>（張時徹）極目亭<#sp>（張時徹）次十景韻<#sp>（清源本）遊廣利寺<#sp>（張瓚）重遊育王，和壁上舊韻<#sp>（李堂）留題廣公壁<#sp>（李堂）玉几松堂記<#sp>（李堂）送育王慧曉禪師東歸<#sp>（張邦奇）贈全師住持育王寺序<#sp>（張邦奇）遊育王寺<#sp>（沈仕）廣利寺<#sp>（沈愷）育王山<#sp>（陸釴）遊育王寺<#sp>（胡鰲）登青玉樓<#sp>（盧叔麟）和馮松坡遊育王山<#sp>（張時敏）和韻簡余司空避客育王<#sp>（屠大山）金九山居育王因簡<#sp>（范欽）觀育王舍利<#sp>（張信）瞻禮舍利<#sp>（文徵明）禮舍利塔<#sp>（楊汝芳）偕李封若遊育王<#sp>（汪明際）遊玉几山<#sp>（沃❥）宿育王寺<#sp>（韓逢祐）育王懷李孝甫太僕<#sp>（吳禮嘉）同趙學憲、徐侍御宿阿育王寺<#sp>（李德繼）尋慧日上人不遇（二絕）<#sp>（李德繼）阿育王寺（二首）<#sp>（楊承鯤）同汪無際禮舍利（二首）<#sp>（李桐）觀舍利<#sp>（張伯鯨）禮舍利塔<#sp>（張球）觀舍利（四首）<#sp>（周應賔）
。
<juan><juan>明州阿育王山續志卷第十六<p>住山釋畹荃（嵩來）輯集<p>先覺攷（補遺）晉開山利賔菩薩（并州離石人，姓劉，名薩訶，法號慧達。西晉太康三年，鄮陰求塔出現，開山。歴宋、齊、梁、陳、隋、五代，皆律居講席，其住持俱莫可攷。）宋禪宗第一代宣密素禪師（嗣雲居齊公。宋端拱元年，奉勅自保福禪寺主此山，寺始為十方禪剎。按朱金華碑載，寺之主僧自宣密素公始可攷見。至洪武十一年，約之裕公代經六十三傳矣。七月初一日忌。）第二代守初禪師（筠州人，俗姓劉。天禧五年住此山，易寺南向。八月初七日忌。）第三代常坦禪師（嗣福昌善公。三月廿一日忌。）第四代澄逸禪師（嗣育王坦公。八月十七日忌。）第五代大覺璉禪師（字器之，漳州龍溪陳氏子，嗣泐潭澄公。皇祐中，仁宗召對化成殿，問佛法大意。奏對稱㫖，賜大覺禪師之號，又賜御書詩頌十有七篇，建宸奎閣。十二月廿九日忌。）第六代寶鑑達禪師（饒州余氏子，嗣福嚴感公。十二月廿二日忌。）第七代覺禪師（八月廿八日忌。）第八代真戒振禪師（嗣瑞巖鴻公。十一月二十日忌。）第九代寧禪師（十一月三十日忌。）第十代月堂昌禪師（四明吳氏子，嗣雲峯慧公。十月初十日忌。）第十一代無竭曇禪師（嗣寶寧璣公。正月十五日忌。）第十二代聰禪師（六月廿一日忌。）第十三代了空潭禪師（六月廿九日忌。）第十四代真歇了禪師（十月初一日忌。）第十五代無示諶禪師（九月十七日忌。）第十六代佛智裕禪師（嗣圓悟勤公。十一月十八日忌。）第十七代圓悟粹禪師（十月初八日忌。）第十八代野堂崇禪師（四明人，嗣泐潭清公。五月十三日忌。）第十九代黙禪師（六月廿七日忌。）第二十代大慧杲禪師（嗣圓悟和尚，置般若莊田。八月初十日忌。）第二十一代大圓璞禪師（嗣大慧杲公。二月初五日忌。）第二十二代慈航朴禪師（二月初八日忌。）第二十三代妙智廓禪師（八月初四日忌。）第二十四代佛照光禪師（嗣大慧杲公。三月十七日忌。）第二十五代秀巖瑞禪師（閩人，嗣佛照光公。六月廿三日忌。）第二十六代退谷雲禪師（嗣佛照光公。十月十三日忌。）第二十七代空叟印禪師（西蜀人，嗣佛照光公。六月初三日忌。）第二十八代海印空禪師（十一月十九日忌。）第二十九代晦菴明禪師（嗣鼓山永公。五月十一日忌。）第三十代孤雲權禪師（陝西人，嗣佛照光公。十一月十七日忌。）第三十一代如菴崇禪師（九月十三日忌。）第三十二代晦巖光禪師（八月十二日忌。）第三十三代無凖範禪師（嗣臥龍先公。三月十八日忌。）第三十四代石堂明禪師（二月初七日忌。）第三十五代大夢因禪師（十月廿九日忌。）第三十六代癡絕冲禪師（嗣薦福生公。三月十五日忌。）第三十七代斷崖躬禪師（三月初十日忌。）第三十八代晦室明禪師（七月三十日忌。）第三十九代笑翁堪禪師（嗣無用全公。三月廿七日忌。）第四十代偃溪聞禪師（嗣淅翁琰公。六月初十日忌。）第四十一代東谷光禪師（嗣華藏祚公。）第四十二代毒川濟禪師（嗣淅翁琰公。六月十四日忌。）第四十三代虚堂愚禪師（四明人，嗣法于道塲巖公。）第四十四代西江謀禪師（南昌吳氏子，嗣淳菴淨公。）第四十五代淮海肇禪師（通州潘氏子，嗣淅翁琰公。）第四十六代物初觀禪師（鄞縣橫溪陸氏子，嗣淨慈簡公。）第四十七代藏叟珍禪師（南安呂氏子，嗣妙峯善公。五月廿一日忌。）第四十八代東叟愷禪師（嗣大川濟公。十二月十四日忌。）第四十九代寂窓照禪師（福之閩縣鄧氏子，嗣枯禪鏡公。）元第五十代頑極彌禪師（嗣痴絕冲公。）第五十一代清溪沅禪師（嗣枯禪鏡公。八月廿八日忌。）第五十二代朽菴祥禪師（嗣華藏淨公。五月初五日忌。）第五十三代橫川珙禪師（永嘉林氏子，嗣滅翁禮公。三月十八日忌。）第五十四代愚極慧禪師（嗣石田薰公。六月廿五日忌。）第五十五代東巖日禪師（嗣西巖惠公。五月初九日忌。）第五十六代東生明禪師（嗣頑極彌公。二月廿三日忌。）第五十七代石湖美禪師（金陵畢氏子，嗣無文傳公。）第五十八代月江印禪師（慈谿劉氏子，嗣虎岩伏公。）第五十九代石室瑛禪師（嗣晦機熙公。三月十七日忌。）第六十代雪窓光禪師（嗣東嶼海公。六月初一日忌。）第六十一代性空達禪師（嗣雪窓光公。七月廿八日忌。）明第六十二代大千照禪師（嗣東嶼海公。十月初七日忌。）第六十三代約之裕禪師（毘陵陳氏子，嗣笑隱訢公。）第六十四代象先輿禪師（嗣雪窓光公，重建下塔，築黃賢塘，得田二千餘畝，又市史氏田一千五百畝，名忠義莊、崎頭莊。）第六十五代南宗定禪師（嗣孚中信公。）第六十六代別峯在禪師（嗣天界曇公。）第六十七代天章玘禪師（嗣雪窓光公。）第六十八代原素儉禪師（嗣原明良公。）第六十九代契庵得禪師（嗣大千照公。）第七十代宗冕軒禪師（嗣法未詳。）第七十一代西竺來禪師（嗣慈舟濟公。十月初八日忌。）第七十二代北宗濟禪師（嗣西源達公。）第七十三代少林宗禪師（嗣芳林鬯公。）第七十四代古章憲禪師（嗣天界泐公。）第七十五代椿齡壽禪師（嗣忍庵慈公。十一月廿二日忌。）第七十六代無方超禪師（嗣物先羲公。）第七十七代瑩中玥禪師（嗣契庵得公。）第七十八代用常憲禪師（嗣別峯在公。）第七十九代西原遠禪師（嗣元極頂公。）第八十代澹菴學禪師（嗣元極頂。永樂間，欽召擢右街之任。六月初二日忌。）第八十一代體元正禪師（嗣天淵❥公。正統九年，欽召至京，開萬善戒壇。十二月廿四日忌。）第八十二代圭中璧禪師（嗣無作行公。）第八十三代懶菴儆禪師（嗣法未詳。）第八十四代清源本禪師（姚江陳氏子，嗣靈隱借菴。）第八十五代伴雲㞰禪師（嗣益宗學公。八月初七日忌。）第八十六代大用成禪師（嗣法未詳。）第八十七代大本中禪師（嗣益宗學公。）第八十八代印空海禪師（嗣潔空通公。）第八十九代白菴金禪師（嗣法未詳。）第九十代月庭全禪師第九十一代松林茂禪師第九十二代古心恒禪師第九十三代大海澄禪師第九十四代如海福禪師（本郡朱氏子，嗣清源本公。）第九十五代無涯廣禪師第九十六代東溟浩禪師第九十七代宗靜邃禪師第九十八代大止進禪師第九十九代玉庭珍禪師無漏瓶禪師（嗣妙峯覺公，闡天台教觀，重建舍利塔殿。九月初二日忌。）秘藏理法師（宛陵人，嗣無漏瓶公，纂修《育王山志》。）密雲悟禪師（嗣幻有傳公。七月初七日忌。）清太白雪禪師（崑山徐氏子，嗣費隱容公。八月二十八日忌。）祖林明禪師（嗣太白雪公。九月十八日忌。）嵩巖靈禪師（嗣太白雪公。六月廿七日忌。）法鐘覺禪師（嗣太白雪公。十一月初六日忌。）秋遠碧禪師（嗣法鐘覺公。十一月十九日忌。）遜安讓禪師（嗣秋遠碧公。十一月初二日忌。）嵩來荃禪師（嗣秋遠碧公。）<p>舍利懴儀序<p>（思齊）釋實賢<p>葢聞法身無象，因萬物以賦形；道體無方，隨眾生而應跡。爰自❥林示寂，中夜還源，玉毫斂影於人間，寶相潛輝於宇內。所遺舍利，三分攸分，乃造浮圖，八國是奉。屬當五天之地，經歴一百餘年，爰有聖君，厥名阿育，乘鐵輪而應世，受佛記以為王。志在福田，心存佛法。甫聞舍利，始事請求。於是塞恒水之刀輪，機關不轉；開世王之寶篋，油火纔乾。（阿闍世王取佛舍利，藏恒河中，作千歲燈供養。中安金篋，用盛舍利，外置刀輪，四靣旋轉，流水激之，輪無停晷。阿育王欲取之，殆不能得。有蓮花比丘教以擲柰塞之，輪即不轉。乃下取舍利，纔開金篋，油盡火滅。）乃役鬼神之智力，載求羅漢之神通；集眾香以成泥，碎七寶而為末。八萬四千之佛塔，終夜告成；二千三百之人寰，即時分布。百神奮足，爭馳五指之光；萬鬼昂頭，齊覩半空之臂。（阿育王取佛舍利，令諸鬼神以香泥寶末，一夜造成八萬四千寶塔。請耶舍尊者舒指放光八萬四千道，諸鬼各隨一光盡處安置一塔。尊者于虚空中以手障日，諸鬼望之，普天之內，一日之中同時下塔。）塔廟於焉始盛，佛法由是大興。彼居中夏，數乃眾多；此屬東方，處唯十九。阿育造塔之歲，則是周厲王之共和年也。自餘諸處，聖跡罕存；唯兹四明，靈蹤尚著。昔在西晉，年曰太康，有并州劉薩訶者，利賔菩薩也；愍眾生之造業，示同類以化人。罹罪而入幽冥，懼苦而求救㧞。梵僧指示，舍利是求。覺而發心，尋即改業。化身應世，暫為畋獵之民；大士出家，還作比丘之相。於是北背并汾，南遊江浙。慕浮圖而顧盻，念舍利以追尋。萬里關山，豈憚驅馳之苦？數年道路，寧知䟦涉之勞？由是登陟鄮峯，徘徊玉几。鐘韻忽聞於地下，塔婆高湧於巖頭。一片青山，顯出千年之聖跡；數重磐石，長留萬古之神蹤。從兹建屋度僧，藉僧守塔。地號東南佛國，僧稱累代人龍。迨乎有梁啓運，兹山之額號始彰；大宋肇興，厥寺之扁題重煥。嘉祥屢發，靈異叠生：或❥相好於塔中；或放光明於松頂；或數旬禮拜，慈親離冥報之殃；或頻月熏修，尊者獲印文之瑞；乃至或燃一臂，神歸淨土九蓮。（唐欽禪師，于育王舍利塔前燃一臂，求生淨土。）或捨全身，親證念佛三昧。（明慧廣禪師，禮舍利塔，光中見佛，乃悲淚曰：「某何德，感如來希有瑞相！」遂焚身以報佛恩。〔實賢〕）自悲生晚，不能親覩佛身；幸喜緣深，猶得躬逢聖跡。于己亥夏，特申瞻禮，恭詣此山。三月安居，六時悔過。但以凡誠淺劣，難扣慈悲；宿業深沉，未蒙感應。是以重述行儀，再申懇到。終身從事，畢命為期。不唯自省過愆，亦與人同懴悔。沉疴未起，每憐同病之人；浪子不歸，頻下思親之淚。文無足觀，義或可取。所冀障山飜倒，轉成功德之山；業海乾枯，化為智慧之海。六根都攝，修淨業於此身；三昧早成，見彌陀於即世。凢我同志，毋忘此心！同❥願力於千生，共報佛恩於萬劫云爾。<p>贈荃公和尚住持方丈序<p>自佛法入中國來，寰宇必有花宮以奉佛，又必有名僧住持以䕶衛花宮。所謂住持者，非徒供養守䕶種種莊嚴而已，必能宣金石之微言，示玉毫之真相；三千大千之世界靡不瞻依，四諦十二之因緣毫無凝滯，而後克當住持之一席也。若鄞之育王廣利寺，乃供奉如來舍利，為海內第一之叢林。自晉太康，歴六朝、五代、唐、宋、元、明，至我朝千有五百餘年，凡見聞隨喜、禮拜皈依者，無不如親承接足，頓破無明，了悟法身。余奉特簡，作宰翁洲，經今十載。往返郡城省會，每不歴蛟門之險，取道於育王，信宿兩宵。非貪數瞻舍利，喜寺中嵩來荃和尚，通儒術，書畵贍逸，嘗與之茗椀香爐談詩說偈。其法兄號遜安者，寂處方丈，無言無動，無見無聞。所有宏汲引以濟俗、題究竟以開氓者，悉荃和尚酬應。而且積四方供奉舍利之香金，闢拾翠樓五六間於西南隅；又搆娑羅閣，以補舊時之所有；又修葺東偏大禪堂，以備隨喜禮拜者之棲止；又甃石明堂，以新三摩地、種八福田；又徧蒐殘碑斷碣，以不沒前人之舊蹟，兼彰法寶之名區。凡十數年來之苦行勤修，皆主方丈者之所當留意。而遜公深居簡出，高清淨無為；荃和尚惟恐泊與淡相遭，頺墮委靡，將千數百年之精藍，一旦至於潰敗不可收拾，亟出而一一代主方丈者為之。則荃和尚，固非佛所稱空生、身子為長老而已，乃善根夙植，欲請佛住世，常轉法輪，俾一切恒沙人盡離苦海而登彼岸。此雖起當年妙喜老僧、大覺禪師再生今日，宣微言、示真相，亦不是過也。彼世之髠而緇，不解空生大覺如海一漚，而營營汲汲惟方丈之是謀；與夫胸不諳儒佛書，口不說仁義事，踞名山木上座，詡詡自稱為大和尚以傲世者，倘與荃和尚同堂晤語，有不赧然汗流浹背哉？今復月遜公謝世，丈室無人。遠近僧眾與䕶法檀越，亟請荃和尚繼席主持育王。余與荃和尚交好多年，頗如昌黎之於文暢，永叔之於慧勤，東坡之於佛印。聞其於今二十六日進方丈，何能嘿無一言？苐荃和尚之道德，遠勝乎文暢諸僧；而余之為文，書不盡言，言不盡意，深有歉乎！韓、蘇之洸洋雄放，永叔之超曠清幽，恐不足表揚荃和尚於萬一也。或者，育王所供舍利，為如來法身，常住不壞；今文亦得藉舍利，永留刼石中，不等尋常寺院住持，庸庸終歸於澌滅也夫！文林郎．知定海縣事．今遷山西寧武．同知羅浮．髮弟黃應熊頓首撰<p>遊育王寺<p>鄭羽逵柴桑有處士<#sp>匡廬足頻到最後成三笑<#sp>笑意終不告今我非淵明<#sp>偏有遠公導杖策入招提<#sp>精力非妄耗石壇夭矯松<#sp>素以放光號坐對足掀髯<#sp>仰觀共欹帽舊雨話挑燈<#sp>詩成語兀傲一笑瓦礫投<#sp>竟得珠玉報（嵩上人以詩什見貽）<p>嵩公和尚入城，李海若孝亷招同人集❥桐齋，時值新霽，限韻<p>（謝山）全祖望獻歲曾無三日晴<#sp>黯然花柳寂然鶯高僧昨日來同谷<#sp>春信連朝度滿城四座歡悰逢老友<#sp>百年墨妙有餘清（南皐于座中出先詹事公墨蹟見惠，踐先君之宿諾也。）幾時一葉褰裳去<#sp>烏石山前啖笋羹<p>和前韻<p>陳汝登天愛良辰亦放晴<#sp>月湖西畔囀流鶯青雲友集豪吟窟<#sp>白足僧來舍衛城蓮社百年多逸興<#sp>虎溪三笑遜餘清侵晨過我殊岑寂<#sp>僅有東坡玉糝羹（余亦芼蔬邀上人過雲在樓）<p>錢塘江候渡，寄懷荃上人（二首）<p>謝德星檢點遊囊卸竹兠<#sp>渡頭潮落急呼舟離家到此方三日<#sp>浪跡如余竟一鷗淺草平沙新驛路<#sp>亂山疎樹晚江秋安身羨爾茆堂裏<#sp>瓶缽❥❥老貫休香尋鼻觀有甜藤<#sp>斜日高樓想獨登塵土胃腸何處洗<#sp>山川靈爽向誰憑自從雨榻零星話<#sp>直到寒泉徹底冰（壬子夏，宿玉几山房，劇談竟夜；甲寅臘杪，得訪嵩公。）一紙近來邀入社<#sp>夢中顛倒失行縢（時寄札相邀拾翠樓，未及一登。）<p>蘇長公〈宸奎閣記〉、張無垢〈妙喜泉銘〉仆地已久，乾隆丁巳冬豎之殿庭<p>釋畹荃山靈訶䕶久能藏<#sp>蘚駁苔侵歲月長異代重珍金石刻<#sp>❥碑仍自立蘇張<p>題無異堂（乾隆己未，重新無異堂後庭，去其壅塞，開闢窗牖，堵間甃宋刻石碑，手植牡丹、海棠、薔薇、蘐草、杜鵑其上。）<p>釋畹荃寺深最後無塵到<#sp>地接烟蘿築砌臺背日古碑苔蘚合<#sp>靣山寒影石房開竹翻曉露棲禽去<#sp>風送晴檐乳鴿來惟有此心閒似水<#sp>數莖紅蕚傍墻栽元雪窗光禪師塔在鄮峯蒙泉之上，蹟已冺滅，惟荒榛亂石中有斷碣存焉<p>釋畹荃山靜徑轉幽<#sp>泉澄魚可鏡振衣登崇岡<#sp>羣峯蒼紫映方墳歲月深<#sp>壞石塌危磴緬憶千載人<#sp>瞻仰尚恭敬長吟發浩歌<#sp>谷響前山應層崖媚如削<#sp>孤月皎寒靚策杖晚歸來<#sp>林端數聲磬<p>寄懷嵩公和尚<p>謝誾祚古剎明州數育王<#sp>卅年前憶臥禪房至今塔影留殘照<#sp>尚有梅花發暗香（前遊以黃昏入寺，暗中但聞梅香撲鼻。）坡老書從碑仰臥<#sp>遠公骨共玉深藏（謂秋公和尚）屬君句就袈裟覆<#sp>好讓松枝自放光<p>寄育王嵩來和尚<p>（福國）釋成傳三十餘年別鄮峯<#sp>每于禪寂道情通匆匆老我風霜裏<#sp>遠遠懷人夢寐中愁對暮雲停渭北<#sp>欣看春樹蔚江東何時歡聚松陰下<#sp>消去相思千萬重<p>留別荃公上人（二首）<p>范核寺門杳靄竹林間<#sp>看慣春山近可攀舊倚石闌松不改<#sp>新登樓閣翠如環孤燈仍照伊蒲饌<#sp>十載應憐老髩斑無奈來朝重別去<#sp>曙光欲動鳥緡蠻一夜歸心動不休<#sp>起看窗艸碧悠悠子規聲裡春先去<#sp>罌粟花邊客暫留❥塔沒雲孤棹遠<#sp>寶幢臨水綠楊愁此行預報真消息<#sp>菡蓞開從惠遠遊<p>寄懷荃和尚<p>（錦如）謝為雯深隱雲端玉几峯<#sp>久思瞻仰末由從叅禪獨對三更月<#sp>覺世惟傳一杵鐘德望高同舍利塔<#sp>文名焰敵放光松相尋擬負冬暄獻<#sp>力勉❥趺策短笻<p>過育王寺<p>（擎池）傅德榮重到山中玉几堂<#sp>愛觀秋水坐閒房軒開靈菊恒呈瑞<#sp>石挺蒼松屢放光曾記昔年貽妙墨<#sp>爭看此日煥詞章摩挱碑碣驚三絕<#sp>輝映前朝蘇與張（時嵩上人新鎸塔記十景詩碑）<p>請啓<p>伏以育王名剎，創自太康；舍利祥光，明于震旦。久為四海人天之勝地，尤為一方因果之精藍。非憑老栢喬松若神龍之呵䕶，能免荒烟蔓草如荊棘之糾纏？恭惟荃公大和尚，幼擅人龍，夙標威鳳。蓄雲洩雨，翠披玉几之峯巒；浴日涵星，光映金沙之井水。指旛悟曹溪之句，非風自翻；立雪叅少室之機，無臂打斷。早宜繼秋翁而為宗主，温恭偏讓于遜公。今既虚丈室，而當住持利人，宜登乎法座；况世尊傳有密㫖，信手已授。今舍利徧現祥光，覿靣莫遮羅扇。伏祈紹智燈于鹿苑，揚慧日于龍樓。精義解頥，處處一標見月；微言折角，人人五逆聞雷。儼同菩薩轉輪，超生生之世界；不啻如來說法，度萬萬之恒沙。（經）等萍寓塵寰，生浮幻泡。深媿兩噓之未習，敢希三笑之重新。胡餅再拈，何妨呷些汁下；香梨飽喫，也須還我渣來。如是我聞，最初事畢。伏惟鑒納，臨楮翹瞻！髮弟萬經、蔣拭之、范從律、全祖望、邵鐸、鄭性、周定、陳美訓、周式雅、陳汝登、張士壇、范基、謝誾祚、陳本醇、李世法、范城、李昌泉、張懋建、李自新仝頓首<p>重建鐘樓記<p>浙東西名剎五，阿育王其一也。舊有鐘，元延祐年所鑄。乾隆丁巳，余過寺，不見鐘樓。問寺僧，知康熙前壬寅，寺燬于火，鐘亦墮地，在荒烟蔓草中者，將近百年矣。閱丙寅，余再過寺，見寺左有樓翼然。主僧嵩來上人指謂余曰：「曩君來，鐘在地，今懸斯樓矣。」因備言建樓始末。由乙丑春，鄞邑令傅公柟至寺，見鐘不列於懸，捐貲三十金，令上人植木於殿，為架以懸之。上人念鐘高，非樓不能容；且殿為禮佛塲，植木架鐘不適於觀。因鳩工庀材，於青龍左方闢地建樓數十楹。周以重簷，繚以疏綺。高三丈六尺，廣如其長而减二尺。經始于乙丑仲秋，落成於丙寅孟夏。樓既成，懸鐘扣之，噌吰之音四達。計糜金錢，以緡計者四百。除傅侯所捐外，餘皆上人衣鉢貲也。嗟乎！方今梵剎圮毀，寺僧視之如秦越，不問也。即假名修建募化，所得亦先歸私槖，餘方公諸常住。如上人之捐貲以建鐘樓者有幾人哉？有幾人哉？因援筆而為之記。乾隆十一年歲次丙寅秋九月，賜進士出身．勅授文林郎．內閣中書舍人．改知四川成都府安縣事．慈谿鄭羽逵撰<p>同人登阿育王寺鐘樓<p>（蓉洲）顧祖訓竹樹繞青山<#sp>掩映重門秀幾年不到此<#sp>蒼翠殊非舊矧復起臥鐘<#sp>傑閣摩空構同人拾級登<#sp>烟雲滿襟袖凌虚豁❥眸<#sp>兩塔俛如就峭壁巉巖間<#sp>蛟龍蟠古甃樹杪見田疇<#sp>黃綠呈綺繡獨有放光松<#sp>虬偃昻螭首翛然觀六合<#sp>一指齊宇宙群坐秋水房<#sp>春風納圭竇玉几老山翁<#sp>動靜徵樂壽蘊古觸新機<#sp>凭覽發清奏珠玉雖嗣音<#sp>搦管愧孤陋無語贈溪山<#sp>此來人更瘦<p>寄育王嵩和尚<p>（雪竇）釋明訢一機獨露法王顏<#sp>不落乾坤萬象間祖席幾人提棒喝<#sp>聲名千載播江山漫云別後離懷切<#sp>❥恨春前把晤艱愧我乳峯多冷淡<#sp>終朝抱膝掩松關<p>寄謝嵩來和尚詩箑<p>（景文）釋常觀一扇遙頒風送凉<#sp>懷人句好意偏長筆鋒自有高王致<#sp>詞藻掀翻屈宋墻憶昨來山瞻棒喝<#sp>幾從望海挹清光相遺喜得詩中畵<#sp>捧讀時時爇瓣香<p>寄懷嵩公和尚（集古）<p>傅德榮心無時事累（陳海樵<#sp>）得在玉几前（鮑照）松竹開幽徑（吳儆<#sp>）琴歌列梵筵（陳子昻）綠琪千歲樹（楊炯<#sp>）明月一池蓮（白玉蟾）覺路花非遠（楊慎<#sp>）閒門鳥作緣（吳凝父）潛光隱嵩岳（李白<#sp>）芬馥邁蘭荃（荀濟）高論明秋水（江總<#sp>）新詩動洛川（韋應物）丹霞非俗宇（楊炯<#sp>）翰墨小神仙（黃山谷）海內存知己（李卓吾<#sp>）春牕月伴眠（白樂天）<p>阿育王寺<p>（瑞岩）釋宗輝東塔凌蒼巘<#sp>西樓控紫岑僧歸紅樹裏<#sp>鐘出翠微深古殿層霄露<#sp>穹碑撥蘚尋金軀遺舍利<#sp>一點到如今<p>玉几堂看雪<p>釋畹荃玉几山深一夜平<#sp>花飛六出舞輕盈不聞凍鵲爭枝噪<#sp>秖覺春蠶食葉聲剡水歸舟神自爽<#sp>灞橋策蹇思尤清何如老衲安然坐<#sp>吟對梅花絕世情<p>題秋水閒房（六首）<p>釋畹荃窗外即青山<#sp>種花復種樹鳥亦戀其中<#sp>時共山人住豈是藏春塢<#sp>繁花次苐看芙蓉醉未了<#sp>南竺又微丹挑燈深夜靜<#sp>蛩語自鳴秋千載名山志<#sp>而今欲校讐山月低檐秋水清<#sp>岩隈木石伴經行天如亦愛鷦鷯我<#sp>寄一枝來老此生斷碣糢糊唐代石<#sp>殘螭缺落宋朝碑臨池湊築重珍惜<#sp>碎錦奇文千載詩堦下一泓秋水綠<#sp>芙蓉花近夕陽樓顛毛似雪盈❥❥<#sp>好友詩來嬾倡酬<p>寄玉几嵩公（六首）<p>（景韓）杜琦棲遲海上十經年<#sp>宦况鄉情共慨然聞說道人超物表<#sp>幾回夢不到林泉尋來三度路非差<#sp>童子開門識杜衙問取高踪何處去<#sp>東錢湖月四明霞隔年風雪宿山家<#sp>着屐穿雲石徑斜行到上方鐘鼓動<#sp>班班弟子禮袈裟（時值戒期）約我春前雪後來<#sp>畵蘭寫竹點蒼苔條風已變池塘柳<#sp>暖日全舒官閣梅東風處處冷全消<#sp>正日山房坐寂寥城郭經過人罕識<#sp>何妨緩步出溪橋年來心事太無聊<#sp>親老田蕪歸興饒爛熟世情愁不得<#sp>遠公教我問漁樵。