<juan>徑山集上<p>《臨安誌》云：「徑山興聖萬壽禅寺在臨安縣之北三十里，乃天目之東北山也。」開山曰「國一禅師法欽」。唐代宗時，詔杭州即其菴建徑山寺。乾符六年，改賜為乾符鎮國院。大中祥符，改賜承天禅院。政和七年，（《縣誌》云：「開禧元年」。）改能仁禅院。初欽之来是山也，猛獸不摶，鷙烏不擊，山下之民不漁不獵。有白兎二，拜跪扵杖屨間。有靈雞常随法會，不食生類，及師之長安，雞長鳴三日而死。今靈雞塚存焉。宋孝宗御書扁，有「千僧閣」，有「妙喜菴」。顯仁皇太后、高宗皇帝甞逰幸徑山，前後賜❥甚渥。乾道四年，乃建龍逰閣。唐代宗皇帝詔❥徑山國一大覺禅師：「朕聞江左有藴道禅人，德性氷霜，淨行林野。朕虛心瞻企，渴仰懸懸，有感必通，國亦大慶。願和尚遠䧏中天，❥朕歸向，不違願力，應物現形。今遣內侍黃鳳宣旨，特到詔迎，速副朕心。春暄，師得安否？遣此不多及。❥令夲府縣供送，凡到州縣，開淨院安置，官吏不許謁見，疲師心力。弟子不❥多少，聽其随侍。」❥<p>徑山興聖萬壽禅寺之記<p>徑山乃天下竒處也。由雙徑而上，至高絕之地，五峰巉然。中夲龍湫，化為寳所，國一禅師開山扵天寳之初，特為偉異。天作地藏，待斯人而後發；道成名震，召歸長安，代宗為之執弟子禮。將相不得與大丈夫事，継之以無上，又之以法濟，坐鎮群魔，刀斮禅牀而色不動。識錢武粛王扵微時，故吳越絫世崇奉尤謹。皇朝至道中，太宗皇帝賜以御書，并佛骨舎利。元祐五年，內❥蘇公知杭州，革為十方，祖印悟公為苐一代住持。紹興七年，大慧禅師来主法席，衲子雲集至千七百眾。末年南歸重来，跲而復振，人境相與映發。道俗趋仰，龍神亦随，指麾而㝎。❥仁皇后在慈寧宮，高宗皇帝在德壽宮時，皆甞逰幸，就書「龍逰閣」扁牓。孝宗皇帝書「興聖萬壽禅寺」，又賜以《圎覺經解》，天下樷林拱稱第一。大慧以来，名德継起，神龍靈響素著，國家民庶有禱輙應，絫封「神應德濟❥佑廣澤王」，廟為「靈澤」，且有玉圭、玉帶、黃金瓶鑪祭器之賜，其盛極矣。然而廢興有數，不可預知，國一之後以會昌沙汰而廢。咸❥間，無上興之。又後八十餘年慶賞，始以感夢起廢，為屋三百楹，剪去樗櫟，手植松檜不知其幾。今之㕘天合抱之木皆是也。蒙菴禅師元聦，以慶元三年自福之雪峰被旨而来，道譽❥洽，不媿前人。五年仲冬，行化浙西而回禄挻災，烈風佐之，延燔棟宇一昔而❥。異哉！人皆以為四百年積累之業一旦掃地，有能興之非磨以❥月未易就也。先是，寺基局扵五峰之間，又規模不出一手，雖為屋甚夥，高下奢侈各随其時，囙陋就蕳亦復有之。眾為之請曰：「大慧無恙時，豈不能徹而更之？」顧其勢未可。兹焉火起龍堂，瞬息埃滅，豈龍神欲一新之乎？况祖師之像出扵烈燄而不燬，開山之菴四面焦灼而茅不傷，師與國一俱姓朱氏，或疑以為後身北移醬壇，涌泉成井，今日安知暫廢而當復大興邪？聦曰：「有是哉？微我誰當為之！」乃出衣盂為之倡，率學徒元韶、可逹䓁，所在緣化，兩宮加以錫❥。施者聞風日集，動以萬計。又命南悟䓁廣募閩、浙、江東西良工伐木于山，日役千軰，斤斧之聲震動山谷。凡食扵山者，無問比丘、優婆塞，相扵勧勉，智者獻謀，壯者出力，夙夜經營不翅，已移開拓舊址。首扵東偏為龍王殿，以厳香火之奉；継為香積厨，以給伊蒲之饌。延湖海大眾，則有雲堂；供水陸大齋，則列西廡。此皆一日不可緩，寺之所以立也。寳殿中峙，號普光明，長廊楼觀，外接三門，門臨雙徑，架五鳳樓九間，奉安五百應真，翼以行道閣❥財㕘五十三❥知識，仍造千僧閣以補山之闕處。前聳百尺之樓以安洪鐘，下為觀音殿，而以東西序庋《毘盧大藏經》。函鑿山之東北以廣庫堂，輦其土石置後山巨壑中。開毗耶方丈扵法堂之上，復層其屋以尊閣思陵宸❥御榻，修復妙喜塔亭，仍建蒙庵扵明月池上。為香水海以沐浴，為天慧堂以選僧。禅房客舘內外周備，像設雄尊金碧璀璨，法器什物所冝有者，纎悉必具，不可勝書。盖其百工兢起，眾志孚應，經始扵六年之春，成扵嘉㤗改元之夏。閱月才十餘，而變瓦礫之區為大寳坊。始者蕩廢扵一弹指頃，❥甚慘矣！及其興之神速，則高掩前古而又雄壯傑特，絕過扵❥。按圗而作，井井有條，雲棟雪脊，翬飛層叠，逈出扵❥霏空翠之表。春秋二會来者益眾，奔湊瞻仰如見化城，驚懼踊躍稱未曾有，徑山扵是乎大振矣！余甞登含暉之亭，如踏半空，左眺雲海，視日初出，前望都城，自西湖浙江以至越山，厯厯如指諸掌，真絕景也。為別峰寳印賦詩有「百萬桾松雙徑杳，三千樓閣五峰寒」之句，印為之撫掌，且曰：「山中之景幾無餘藴矣！」是時新創大閣，丹臒未施，上下一色，如凝霜雪，涉二十年猶属夣境。今則土木之盛何止十倍，恨未能一寓目也。❥忽以書相尋扵寂寞之濱，屬以記文，遣僧契日携書来見，備道始末。辭之曰：「年侵學落，筆力随衰。子之師願力宏深，成如許大佛事，不求扵重望雄文之士，而為此来何其舛邪？」求之❥三，拙菴又助之請，遂櫽括其語，為之大書，且告之曰：「大慧千僧閣之成，一時稱為盛舉。❥乎李資政之記，以為在杲公何足道？而循襲齷齪者以為竒特，不亦陋甚矣哉！❥之為此，初豈有意扵興作者？囙欝攸之竒變，偶人情之響合，上資國力，廣集喜捨，時節囙緣，有相之道以濟登，兹是同不可不記以傳遠。然扵師何有哉？矧國一之初，夲無可傳之法，其後瞻禮之眾傾扵億兆，財施之廣盈扵千萬，視之如幻，䓁之扵空。居惟一室，室惟一牀，布褐陶匏，幹衣糲食，其視寵榮震耀何如也？❥方以此道行，而余欲以言語讃歎有為㓛德，多言益足為贅。是故言❥扵此，師其以為然乎？」<p>三年重午日，❥謨閣直學士，通議大夫，提舉江州太平興國宮，奉化縣開國子，食邑五百戶樓鑰記并書<p>徑山禅寺重建記<p>國家駐蹕臨安，自西天目龍翔鳳舞，舒岡布麓，蟠結而為帝王之都者，錢塘也。自東南天目熊騰馬奔，陵深拔峭，發越而為梵釋之宮者，徑山也。山以徑名，乃天目之徑路，其地尊故鬼神不敢宅，其境勝故凢庶不得居，必也以大法力逮大道場，然後能儲精會秀，攬光景而納扵其中。始國一禅師卓錫于此，興廢逮今盖已四百餘年矣。先是，慶元己未冬龍王殿災，精廬佛宇一夕而燼，住持僧元聦治故而復新之。後三十五年夏❥燬。無凖師範慨然歎曰：「曩在育王時，曾夣一神人，偉衣冠，盛儀衛，馳騎而前迎。疇昔之夜，又夣前神人者，持一寳珠以相授，曰：『謹勿訝。』或謂夣之神即山之龍，珠之數則火之日也。豈住止成壞皆數耶？」師扵是以精進心轉不退輪，以勇徤力撾無畏皷，披榛塞竅，高深度材扵山，視昔所封植可以為榱為梁、為杗為桶者，適飽厥用則鳩工聚粮，命幹力之僧相其役。一念纔起，諸天響合，上方須賚甚渥，公卿大夫士樂施捨，南國之好❥者不祈而獻貲，不命而獻力。越三年，考成曰堂、曰殿、曰門、曰廊、曰樓觀，棲客之廬、齊庖之所、庫❥井廐靡不畢具。最是龍逰閣居翠峰之頂，畫栱璇題，承雲納日。而虗檐外曰凌霄之閣，天空宇逈，❥與灝氣者㳺。循而下曰寳殿、曰寳所、曰靈澤殿、曰妙莊厳閣，不但如飛来湧出，而宸奎麗畫寳鎮此山，寔振古所未有。舊兩僧堂幼學者居外，久習者居內，殆非不二法門。今則綂而為一，楹七而間九，蓆七十有四而衲千焉。矧翼五鳳而閌離門之虗，建萬佛而補艮山之闕，皆以大用勝服之。❥夫乗金相水，西奉多聞，異僧所之更不道也。比年以来，❥數不登，諸方寺宇兵殘火燬，荒基㫁礎相望，百不能興一二。師乃扵艱棘之秋，廉以克己，勤以募眾，竟乗願力成就茲事，豈不謂釋中之傑也？❥然，予甞聞瞿曇氏之為教也，❥泊三界，木下一宿，穴土為廬，編茅為菴。逹磨之不屋也，德山之無殿也，包攝之不設佛像也，楊歧之不盖僧堂也，風穴之不葺破院也，林洋㤗布衲之不飾寺塔、不占檀那地。瓦石擊竹無非道，山桃開花無非禅，地上木庭前栢無非佛，安得有宮殿樓閣之華哉？無凖曰：「否也！了性者，真幻皆性；證實者，權假皆實。一大寳藏，半說莊厳；一部《華厳》，只言現量。有是身非❥亭也，有是物非寓宇也，有是居䖏室廬非假觀也，有是宮殿樓閣非化城也。扵密屋可以識無漏，扵境壁可以見囙果，扵廣大樓閣可以觀三生。立一枯木為像可以起人敬心，拈一泥團塗地可以使人不墯惡趣。莖草建剎具足大智，聚沙為塔皆成佛道，安得謂無范金合土塈茨丹臒之事哉？」予謂：「由前之說則一切有為之事俱落虗無，由後之說則諸祖無上之宗悉成㫁滅。泥空則如盲人摸象，黑山鬼窟修行；墮有則猶跛鼈困泥，濁海波中起沒。二說皆非也。道有則一塵不立，道無則一法不捨。扵真空而不着頑空，扵妄有而轉歸妙有。信圎而不偏，念活而無弊。合體性容貌融為一源，其庶乎道哉！」師曰：「此事且止。普樂院火，永邦建之，記者張無❥也。圎通寺焚，師序復之，記者周益公也。己未之厄，聡亦求記扵樓學士。予舊詞臣也，盍為我識之？」❥丁酉（理宗紹㝎六年）登山，首請守寧國，又請奉祠龜溪，請益勤，且曰：「上累頒金幣，賜御書，復賁範以金欄法衣、佛鑑師號，盖自靈山付囑以来未有。如今天子神聖慈武，清心寡欲，䔍行❥道，扶立教門如此之力，子尚可得而辭耶？」「詠不甞醍醐，不嗅薝蔔，枯藤敗筆何能鋪述盛羙？然學自孔氏，所求乎子以事父、臣以事君，常恐不❥其分，無以報國。汝䓁捨世俗家，出形色界，辭親割愛不拜君父，飯以珍厨，棲以大厦，将何所求報國㤙？持經誦咒不足以報，譚空說妙不足以報，窮子之力❥未来世以無量莊厳不足以報。惟發揚大旨警悟群迷，具如来眼踏毘盧顖，掘二祖髄御大梅心，標俱胝指破馬師、欽師，或使一切眾生成䓁正覺，此真是報國㤙處。」範曰：「唯。」乃為之記。<p>尚書吳詠撰<p>逰徑山記<p>觀文殿大學士杭州太守莆陽蔡襄君謨記<p>記徑山之逰臨安縣之北，❥直四十里有徑山在焉。山有佛祠，號曰「承天祠」，有碑籀述載，本初唐崔元❥之文，歸登書之石，今傳扵時云。始至山之陽，東西之徑二。登自其西，壁絕襟繞，轎行百休，松檜交錯，盤欝蒙翳，尋丈之間，獨聞語聲。躋稜層，披翠蒨，❥十里許，下視来徑，青虯蜿蜒，摶巌騰霄。且及其巔，峡束洞隠，幾不容並行。已而內括一區，平盈坦壑，四面五峯，如手竪指，一峯南絕，卓為臣擘，屋盖高下，在掌中矣。庭間小井，或云故龍湫也。龍亡湫在，❥率一来，雷雨瞑曀，而鄉人祠焉者憧憧然。環山多桀木，絲杉翠檉，千千萬萬，❥神官蒼士，聮憧植葆，駢隣❥徒，沉毅而有待者。導溜周舎，鏘然鏐然，❥鑾行珮趋而中莭者。由西峯之北數百❥，矹然臣石，屏張笏立，上下左右，可❥十尺，劃而三之，❥川字，❥文曰「喝石巌」，其傳甚神。並岩被谷，修竹茂密，甞以契力刻竹兩莭間，成「景祐三年十二月十五日」字云爾。由東徑而往，坎窞為池，㳺魚曠空。其西逕東折蹴南峯，領脰之間，平地砥然，盈畆而半。偃松一本，其高丈，其䕃四之，橫柯不聳，如芝孤生。松下石泓，激泉成沸，甘白可愛。即之煮茶，凡茶出北苑，苐品之無上者。最難其水，而此冝之。偃松之南，一目千里，吳江之濤可挹，越岫之桂可搴，雲駁靄褰，狀類互出，❥古圗畫，蟲蠧㫁裂，無有邊幅，而❥❥之物尚可名指。群山屬聮，呈露崗脊，矯矯剪剪，咸自意氣，❥小說百端，欲聖知之亢而不知其下也。臨觀久之，魁博通幽之思生焉。古人有言：「登高能賦，可為大夫。」旨乎哉！子扵斯見之矣，曷止大夫之為也！大凡言之，天隣地絕，山❥物靜，在處人巧，舉可人意。❥窮冬閴寂，未覩夫春葩之榮、薰風之凉、秋氣之清，然取扵子者猶在也。既歸無幾何，而曩所厯者重鈎復結無一見焉，追而言之，❥覺而言夣，使人悄愴而不知其自也。同逰者，建安王瑊君度、嶽陽朱師德宗哲，又君度之姪子常、子羙，甥杜沂皆從逰其前，與謀而後。以事已之者朱宗哲之兄師道希聖、杜沂之父叔元君懿、揭陽盧幾舉。之三人，莆陽蔡襄一與之❥，惜乎不及俱也。書所經見往貽之，人一通。甞刻竹兩莭間之十字，其逰之年月日也。<p>孔子登㤗山而小天下，荀卿亦云：「不❥登高而見博。」然則孔子、荀卿之說豈徒❥偉觀而適細娛？抑亦有足發扵人者。以其俯高則視廣，逹遠則思深。高且遠，聖人之道。學其高者，其視廣；學其遠者，其思深。廣視而思深，鮮弗克濟。予觀蔡君謨記徑山之逰，圗畫扵文物無遁者。且謂古人有言曰：「登高能賦，可為大夫。旨乎哉！吾扵斯見之矣。曷止大夫之為也？」如是者，又豈徒肆竒語巧華扵草樹烟雲之間哉？誠取乎發之高遠，如前之所陳也。後之逰者蔑是之取，而區區然虞顛濟而竭目力，非予所敢知也。後三日，縣尉王瑊題其篇末。時年希聖權令君謨從事中洛，君懿尉漣水，皆新署。宗哲舉之皆名進士，從逰三子皆幼。書者杜叔原，其尉漣水君懿也。<p>《首楞厳》云：「山河大地皆是妙明真心中所現物。」上而竺墳魯典，下而稗官小說，乃至百家異道之書，未有舎此所現而能鏗金鏘玉，震耀古今者。宋景祐間，莆陽蔡君謨由觀文大學士出守杭城，其記兹山岩石之竒峭、水雲之幽茂，自謂❥覺而言夣，信不誣矣。漣水尉杜叔元甞磨崖大書，昭于當時。苔埋蘚剥，霜凍雨淋，不二百年澷滅殆❥。少林嵩禅師易以木板刻之，今日亦然圮腐。❥宿惠洲出己資，代石重加雕鐫，置之流止亭間，使與唐崔元❥所銘國一大覺之道之德並行扵天下後世，可不遠且大哉！後至元丙子，住山特賜「惠文正辯佛日普照禅師」。<p>行端敬題<p>圎覺閣記<p>淳熈十年二月己未，徑山興聖萬壽禅寺西閣成。乙丑，上賜住持僧寳印《御註圎覺經》，且命寳印為之序。既進，上為嘉歎，召見錫❥甚寵。扵是道俗咸曰：「賜經與閣成同時，冝牓曰『圎覺之閣』，且刻石以侈盛事。」則文咸曰：「陸㳺冝為記。」寳印以眾言来諗㳺扵山隂澤中，㳺蹙然不敢辭。恭惟聖天子以聡明睿智之資，體堯蹈舜，深造道妙，悟一心扵萬法之中。既以博極皇墳帝典、❥圗魯史之秘，而象胥所傳、木葉旁行亦靡不究覧。以大圎覺為我世界悼士之陋，多岐私智，昧乎大同，乃以萬機之餘親御註釋。凡十二大士之所問、調御之所說、佛陁波離之所譯、宗密之所註、裴休之所言皆氷釋縷解扵宸華之下。<p>十殿❥干楹，為叢林擁衛；構無垢軒并雲厨䓁室❥干間，為怡賓安眾之所。百器具脩，常住賴之。徑前作大門樓，自書「天下徑山」之扁。其天王殿門之扁，則駙馬都尉沐公所書也。<p>迨❥甲寅，公春秋❥高，倦扵接引，思休閑且預謀歸寂之地，迺即寺北偏作退居，號「圎照」，結窣堵波，號「壽塔」。乙卯秋既就，述偈而退。今天子改元正統之丁巳夏，偶逰京師，因❥❥余，来求紀。其作用之❥月，将立石寺中，以貽謀後。来俾有繩纘。予素重公平昔行願非小，今此盛舉，真菩薩心，信所茟之。<p>賜進士出身，前監察御史，中順大夫，大理少卿吴興楊復㤗之❥<p>雙溪化城接待寺記<p>徑山天下苐一禅剎，❥深修阻，高人逹士之所輻湊，余每恨無因至焉。去年春，奉詔祈澤山間，佛日禅師宣公獲知今承相魯國公居是山七年矣，忻然領予裴徊周覽。雲山重複，草木蓊薆，悅可人意。而又棟宇宏麗，器物潔齊，為之昭愕加歎。彼息心淨住，何為得此哉？乃言曰：「重跰而来者，窮其日力，食息無所。吾又扵雙谿之上築室百間，濟其所不及。皇帝甞錫『化城』二大字，因創重屋，尊而閣之。殿❥門廂庖廩湢浴靡不備。」願得識其寔，亟命箯輿並㳺，至則有遇，其言無不及也。余遂言扵師曰：「吾儒之道，食無求飽，居無求安，敏扵事，謹扵言，就有道而正焉。釋迦氏初至雪山，勞其筋骨，餓其體膚，既勤且勩，不減吾儒也。今為僧者，不耕而穫，拱坐得食，随寓随足，又為之菱舎，使朝不及餐扵此乎榖，夕不及宿扵此乎館，将翱将翔不至半塗而廢，得無過扵安且飽乎？夫登山者将為道謀乎？将為安飽乎？苟志扵道，則居不必安，食不必飽，孜孜求之。求之不得，不敢少怠。意會神契，斯有得矣。師謂何如？」師曰：「此吾考室之意也。能不媿此室，則在其人。」吁！彼能識師意歟？既畢力营繕，遠近信敬，翕然樂施。師又自裒其槖，合緍市田千畝為無❥供，扵是化城之居可久以大，而師所以待其徒之意始愜，不可不識也。師名可宣，吾蜀嘉㝎許氏子，別峰印公、橘洲曇公之弟。曇又其同氣也。禅印詩曇，有之似之，上雅聞其名，用錫佛日之號。奎畫蜫耀，草木生榮，年餘七十，甞手書《華厳》䓁經❥藏茲山，又築窣覩波扵後，當相與為不朽云。<p>嘉㝎丙子季夏月吉，朝奉郎守軍器監❥侍左郎官眉山楊汝明記并書
。
<juan>徑山集中<p>（前徑山興聖萬壽禅寺住持金華宗淨集）<p>徑山國一祖師行寔<p>將仕即前守杭州右司理叅軍李照❥<p>天下山水竒秀，則吳、越稱首。越則有天台、四明為尚，吳則有天目居最。徑山乃天目東北峰，比諸峰又復竒勝。其頂則五峰周抱，中有平地，實洞天耳。承天禅院居北焉。余聞是山是寺之名久矣！大中祥符辛亥，奉命司憲于郡，日無清暇，故莫遂訪焉。今年孟夏，既獲羙代，心腑清適，有命駕之興，快疇昔之素。俄至于是，見其峰峦勝異，草木鮮瑩，基構高下，甍檐縈帶，非丹青之可状，非詠歌之可記，乃問諸僧開山之事。始先賢之靈迹，其說頗駭人之耳焉。❥徴其據，乃得石碑数片、❥録一卷，考其事寔，得諸僧之說半焉。而又乗茟者記述事迹，或得前而遺後，或得後而遺前，觀之者莫能❥見始末之實。余惜此山之竒絕，高先賢之茂行，痛其郡記錯維難❥行扵世，使好事者不能傳之，乃命茟縂集其事，使終始一貫，前後無失。然其事得扵古石者存之，傳扵人口者勿載，欲後之見者不復疑焉。<p>時<#sp>大中祥符乙卯❥壬子月乙亥日記<p>苐一代大覺國一貞元祖師<p>師諱法欽，吳郡崑山人，姓朱氏，世服儒業。師初孕，母管氏夢蓮生扵戶樞，取一花繫扵衣帶，窹乃惡葷餌。既誕，形貌竒偉，神色營徹，好以佛事為兒戲。及❥，身長七尺，體備諸相，學行時采為時推服。年二十二，州以充賦，道由丹徒，憇于鶴林。素禅師見而異之，問曰：「子何之？」師曰：「将求仕扵上京。」素曰：「❥有五䓁之爵，豈如三界之尊耶？」師曰：「可學乎？」素曰：「觀子神觀，幾扵生知。❥肯出家，必悟如来知見。」師即裂縫掖，刻苦親依。素深器之，謂門人法鑑曰：「此當大弘吾法，蔚為人師。」師日夜奮励，鍊行安禅，知徑直之一言，越周旋之三學，廼請素示其法要。素曰：「無人得我法。」師曰：「以何傳？」素曰：「我法寔無可傳者。」師頓釋疑滯。久之辭素，請示所止，素曰：「乗流而行，遇徑即止。」遂受具扵餘杭龍泉寺法崙律師，後之臨安，行次東北山之下，見樵者，問曰：「此何山？」樵曰：「此天目山之徑路，謂之徑山，亦名徑塢。」師憶素語，廼披榛而入。四顧非人居，適逢苫蓋，以覆罝罘，師就之宴坐。大雪經旬，絕食安禅。既霽，獵者見之，投誠歸向，師誨使更業。獵者弓矢罟網，以其地結菴，請就居之，日餉扵師。他日謂獵者曰：「吾将❥扵此山。」獵者曰：「此山神異，中有龍居，師勿徃。」師曰：「何患焉？汝冝遵吾。」即自重岡之西至危峰之北，有一石屏，師坐其下。凡数日，有白衣老人，前而致拜。師曰：「汝何人也？」曰：「龍也。」師曰：「何為至此？」曰：「自師到此山，吾屬五百皆不自安。師必久住，我将挈其屬而歸天目。願捨所居為師卓錫之所。」引師南進，登絕頂，入五峰之間。中有大湫，指謂師曰：「吾家❥去，此湫當涸矣。願留一穴，以通天目。我欲時至而衛師焉，慎勿湮之。」言訖乃❥（今之龍井是也）。扵是雲霧晦冥，風雨連霄。詰旦，湫水❥涸，漲沙如平地。北峰之陽有菴，❥然新成。師知龍所創，遂居之。至今基陛諸草不生，自是遠近鄉風悉来給奉，四方禅衲景從，菴居滿扵岩谷。山左有前臨海令吳貞，捨別墅以盖精舎，未逾数載，名震天下。馬祖令人馳書，書中作一圎相。師開緘，扵圎相中作一點，卻封❥。又令智蔵来問：「十二時中以何為境？」師曰：「待汝❥去時有信。」蔵曰：「如今便❥。」師曰：「傳語：『卻須問取曹溪。』」有僧問：「如何是道？」師曰：「山上有鯉魚，井底有蓬塵。」又僧問：「如何是祖師西来意？」師曰：「汝問不當。」曰：「如何得當？」師曰：「待吾滅後，即向汝說。」永㤗初，師一日坐于峰北石屏之下，見一白衣人，稱是天目巾子山人，致禮言曰：「彼山神告我，長安佛法有難，遣我護之。非僧相不足以増重法門，願度我為沙彌。」師曰：「汝有何能？」曰：「能誦觀音俱胝䓁咒，㓛力無比。」師欲驗之，指坐後石屏：「汝能咒之令破否？」曰：「可。」遂叱之，石裂為三（今喝石岩是也）。師異之，度為沙彌，與名曰「崇慧」，入京寓止章敬寺。大曆三年戊申，九月二十三日，太清宮道士史華奏，乞與釋氏當代名流角佛法道法勝負。于時代宗留神空門，道眾憤疾故有是請。扵東明觀架刀為梯，史華登躡而上，如履磴道，緇侣相顧無敢躡者。崇慧聞之，謁開府魚朝恩，朝恩為奏其事。翼日，❥扵章敬寺庭❥間梯架，鋒刃銛白如霜，増東明觀之梯百尺。觀者如堵，崇慧跣足而登，至絕梯而止，忻然躡而下如行平地，以至❥烈火，探沸油，餐鉄葉為䬪飥，嚼釘線為脆飴。史華與道眾視之駭汗，掩袂而走。四眾讃仰，聲❥雷霆。帝遣中貴鞏廷玉傳宣慰劳，嘉歎至于❥三，賜紫衣，授鴻臚卿，號曰「護國三蔵」，❥安國寺居之。尋被召，對問：「師承何人？」慧曰：「徑山高道僧法欽，臣之師也。」慧辭以未具戒，不敢受紫衣之賜。帝特命開壇，方羯磨，慧❥身壇上，莫知所往。帝駭異，賜號「性空大師」。時疑觀音應現，救護佛法。因慧之奏以禮徑山為師，師名益著。大曆中，代宗遣內侍黃鳳持詔致師詣闕，其詞曰：「朕聞江左有藴道禅人，德性氷霜，淨行材野。朕虗心瞻企，渴仰懸懸，有感必通，國亦大慶。願和尚遠䧏中天，❥朕皈向，不違願力，應物現形。仍敕所經州縣厳粛舘餉。」（勒石現存。）既至闕庭，帝躬迎登殿，設座以資法要同弟子之禮。師一日在內庭，見帝起立，帝曰：「師何以起？」師曰：「檀越何得向四威儀中見貧道？」帝悅，謂忠國師曰：「欲賜欽師一名。」忠忻然奉詔，廼賜號「國一」焉。頃之，辭歸，帝曰：「此眾生有當度者，彼眾生豈有殊乎？」師曰：「實無有法以度眾生。」居內僅一年，每賜繒綵、設御饌，皆控而不受。唯布衣蔬食，器用陶匏如平時。相國楊綰見而歎曰：「此方外之高士也，難得而名焉。」崔趙公甞問：「弟子出家得否？」師曰：「出家是大丈夫事，豈将相之所能為？」趙歎賞其言。一時名公，如李泌、徐浩、第五琦、陳少㳺䓁凡三十二人皆稱門人，問道以求決擇（三十二人姓名列于碑隂）。已而力辭，南還❥山，餞禮榮輝，敕夲州扵徑山重建精舎，度僧七人以奉巾瓶，命州長吏逐月躬至問候。久之，刺史請居州之龍興寺，師亦暫往。越之連帥憫其民新被❥，願師往臨以福芘之。師從其請，或半年，或一年，如是者❥。復歸龍興與徑山，不擇所止。師将示滅于龍興，先期三日，告眾曰：「當葬吾扵南庭隙地，勿封勿❥，恐妨僧徒之菜地。」俗壽九十二，僧臈七十，寔貞元八年十二月二十八日也。師悲願弘深，見面聞名，如子得母。潜符密契者不知其数，目之為功德山。故東至海岱，西及隴蜀，南窮交廣，北❥朔方，學者靡不慕義而来，志求咨决，到扵天龍，敬向異類皈依。地產靈芝，空雨甘露，聖燈夜現，綵雲朝暉（寺之玉芝岩、含暉亭因名扵此），猛獸棲其傍，眾禽集其室，白鷴鳥鴉就掌而食。有二白兎，馴伏靴履之上，欲師足煖。有一雞常随❥法，不食生命，師之西也，長鳴三日而絕。有一麕，常依禅室不他逰，師之滅亦三日而死。貞元九年，德宗賜諡號曰「貞元大覺禅師」，塔曰「天中」。憲宗元和十年，賜豐碑，比部郎中崔元❥撰，左散騎常侍龜登書其碑在寺之西南隅。師嗣牛頭宗沠，得法扵素，素師威，威師持，持師方，方師巌，巌師嬾融，融師四祖信大師。天復中，錢氏刻土，許思兵亂，❥塔見二缸合蔵肉身如生，髮長覆面，士卒悚拜而去。吳越王厚禮重葬于❥塔焉。<p>苐二代無上禅師<p>禅師名鍳宗，湖州長興錢氏子也。祖徽，禮部侍郎。父晟，晦德不仕。師少而頴異，風骨不凡，挺然有拔俗志。依夲州開元寺大德高間出家，年二十七，受具戒，間使習經業，通《淨名》、《思益》二經。棄之逰方，謁鹽官悟空禅師，❥得其要領。悟空賞識，以為堪任大法。咸通三年，至天目東登徑山，見❥寺自國一去後，僧徒分散殆❥，荒凉如傳舎。師意欲追還❥觀，遂駐錫焉。未幾，百廢具舉，道望日遠，學者相尋而至，翕然成大法席，❥扵江淛。門弟子傑出者，洪察、洪諲、洪詣、洪寂，知名咸啟行謙、行滿、行真，皆從上宗門爪牙。先是，諲以經論自負，師告之曰：「佛祖正法直截亡詮，汝❥海沙，扵理何益？但能莫存知見，泯絕扵緣，離一切心，即汝真性。」諲聞而適悅，即呈偈云：這箇非他物<#sp>元来不昧機逹而全體現<#sp>應處不思議<p>師曰：「汝問取察師兄。」察曰：「師弟高見，非吾境界。」諲即辭，徧往諸方，至大溈方悟旨。師平時指徒，語言切直，類皆如此。咸通七年丙戌閏三月五日，集眾說法，端坐而化。閱世七十四，坐四十八夏。門人奉全身葬于寺之西大寂巌。乾化五年，吳越武粛王請于朝，賜諡無上禅師。唐之石士雲牙先生沈敬修❥〈靈龕銘并序〉，又為之讃曰：眉目清開<#sp>風神秀❥圗入丹青<#sp>不差毫髮潭底無波<#sp>天心印月是兮非兮<#sp>師寕有說<p>苐三代法濟禅師<p>禅師諱洪諲，其先吳興烏程人也，姓吳氏。生而神異，長而聦頴，十九依無上禅師削髮，二十二往嵩嶽受具。初習律乗，未十日而誦畢，棄之㳺心經論，機辯風生，耆宿下之。歸覲無上，無上問曰：「汝扵時中将何以報答四恩？」師芒然莫知所對，廢食三日。無上方便慰安之，師扵言下有省，述偈以進，無上頷之（語具無上章）。未幾乃辭，行脚。始謁雲岩，不契。遂造大溈，頓釋蒙滯。❥走石霜，得末後句。尋遇會昌之難，眾皆悲惋，師曰：「大丈夫鍾此厄會，豈非命耶？何乃効兒女乎！」大眾初復沙門相。師還故里西峰院，咸通七年上徑山，無上委以住持事，師辭甚力。無上曰：「吳中佛法藉扵子耳，何辭之有？」開法之初，眾不滿百，未終❥間，堂餘萬指。僧問：「掩息如灰時如何？」師曰：「猶是時人工幹。」僧曰：「幹後如何？」師曰：「耕人田不種。」僧曰：「畢竟如何？」師曰：「禾❥不臨塲。」僧問：「龍門不假風雷勢便透者如何？」師曰：「猶是一品二品。」僧曰：「此既是階級向上事如何？」師曰：「不知汝有龍門。」僧問：「如霜如雪時如何？」師曰：「猶是污染。」曰：「不汚染時如何？」師曰：「不同。」紀僧問：「如何是長？」師曰：「千聖不能量。」曰：「如何是短？」師曰：「蟭螟眼裏着不滿。」其僧不肯便去，舉似石霜。石霜云：「只為太近寔頭。」僧問：「如何是長？」石霜云：「不屈曲。」曰：「如何是短？」石霜云：「雙陸盤中不喝采。」佛日長老訪師，師問：「承聞長老獨化一方，何以薦逰峰頂？」佛日曰：「朗月當空挂，氷霜不自寒。」師曰：「莫便是長老家風？」佛日答曰：「峭峙萬重闕，扵中含寳月。」師曰：「此猶是文言。作麽生是長老家風？」佛日曰：「今日賴遇佛日。」佛日卻問云：「❥密至真，時人知有道不得；大省無辜，時人知有道得。扵此二途，猶是時人昇䧏處，未審長老親道自道如何道？」師曰：「我家道處無可道。」佛日曰：「如来路上無❥曲，便請玄音和一塲。」師曰：「任汝二輪更互照，碧潭雲外不相闕。」佛日曰：「為報白頭無限眾，此囬年少莫歸鄉。」師曰：「老少同輪無向背，我家去路勿叅差。」佛日曰：「一言㝎天下，四句為誰留？」師曰：「汝言有三四，我道其中一也無。」師因有偈曰：東西不相顧<#sp>南北為誰留汝言有三四<#sp>我即一也無<p>許州金明上座聞師說法頗契石霜，乃曰：「徑山老子，何敢說石霜禅！我往問之，彼❥果合我，則為渠作園頭；如其不然，我則掀倒禅林。」先問石霜：「一毫穿眾穴時如何？」石霜云：「直須萬年後。」云：「萬年後如何？」石霜云：「登科任汝登科，拔萃任汝拔萃。」後問師云：「一毫穿眾穴時如何？」師云：「直須老去。」云：「老去後如何？」師云：「光靴任汝光靴，結裹任汝結裹。」眀乃作禮，為之治圃三年。師始至是山，適遭黃巢之亂。巢之偏帥領卒千餘人見師，師宴坐不起。帥以劒揮禅牀者❥，師神色不動。帥異之，獻寳❥拜而去（今禅牀二劍迹猶存）。吳越武粛王微時，師一日謂其徒曰：「翌日有異人至，當厚禮以待之。」詰朝王至，師乃門迎延于丈室，特異扵他堂，眾皆訝之。乃密謂武粛曰：「他日獨覇吳越，當須護持佛法，無忘此言。」武粛恭謝而去。及立軍功，收杭州，執弟子禮以事扵師，待遇勤厚莫可為比。中和二年，表乞賜師紫方袍。景福二年，武粛封吳越王，復表乞賜號法濟大師，中國皆制可。乹寧二年乙卯九月二十九日，院前檉❥忽萎，厨內飯如金色。知事白師，師令鳴鐘，大眾雲集，乃陞座示眾曰：「牟尼掩足，迦葉蔵峰。彼彼不落見聞，一句莫教人說。汝須急切，各自知時。法界❥長，世人景促。佛法非遠，大道不迷。孝順住持，如吾在日。久立珍重！」乃脩書遺武粛王。復命門人冲羽、久住、智全䓁遺戒曰：「自吾去後，汝䓁傳器住持，凡度徒弟，皆禮吾真為師。兄弟相攝，無忘此語。」三十日寅時入滅，俗壽八十三，僧獵六十一。以元和八年癸巳❥生，大和五年辛亥❥出家，年一十九。大和九年乙卯❥受具戒，年二十三。咸通八年丁亥❥住持當山，至乾寧二年乙卯❥，凡二十九年。武粛王自為述讃四十句，又諡師為「建初興國大師」，及親號塔曰「廣濟之塔」。開平五年辛未❥，僧師烈製碑文。貞明二年丙子❥，立石。武粛王将薨，謂文穆王曰：「吾昔自徑山法濟示吾覇業，自此❥迹，建國立㓛，故吾常厚頋此山焉。他日汝䓁無廢吾志。」其後文穆、忠獻、忠懿王皆不忘武粛之遺旨，恩頋山門非他可並焉。<p>苐四代慧滿扶禅師<p>秀州人。四月初七日忌辰。<p>苐五代法警庠禅師<p>杭州人。九月三十日忌辰。<p>苐六代脩禅師<p>杭州人。九月十八日忌辰。<p>苐七代廣燈湛禅師<p>秀州人。四月廿一日忌辰。<p>十方住持<p>苐一代祖印悟禅師<p>杭州人。三月十六日忌辰。<p>苐二代淨慧隣禅師<p>杭州人。正月念五日忌辰。<p>苐三代妙湛慧禅師<p>杭州人。二月三十日忌辰。<p>苐四代演教賞禅師<p>杭州人。七月初五日忌辰。<p>苐五代寳月方禅師<p>杭州人。五月十六日忌辰。<p>苐六代澄慧淵禅師<p>杭州人。十二月六日忌辰。<p>苐七代無畏琳禅師<p>湖州人。四月初三日忌辰。<p>苐八代淨慧儀禅師<p>秀州人。二月初五日忌辰。<p>苐九代覺潤雲禅師<p>信州人。十一月三日忌辰。<p>苐十代玄應仁禅師<p>台州人。九月初十日忌辰。<p>苐十一代普明舜禅師<p>建寧人。八月三日忌辰。<p>苐十二代大悟裕禅師<p>台州人。正月一日忌辰。<p>苐十三代佛日大慧杲禅師<p>宣州奚氏，諱宗杲，字曇晦，少師魏國公張浚。延居兹山，孝宗為普安郡王時聞師名，遣內都監至徑山謁師，師作偈以獻，王甚嘉之。及在建邸，復遣內知客請師山中，為眾說法，親書「妙喜菴」大字及製真讃寄師。又二年即位，賜號「大慧禅師」，復取向所賜宸❥以御寳識之，恩寵加厚。道法之盛，號臨濟中興，凡二千餘眾。一時朝士❥馮公濟川、張公九成輩皆来問道，故有不動、無垢二軒。❥興元年八月十日，示寂于明月堂。皇帝聞之嗟惜，詔以明月堂為妙喜菴，賜諡「普覺」，塔曰「寳光」。<p>苐十四代妙空明禅師<p>濠州人。正月十五日忌辰。<p>苐十五代真歇了禅師<p>左綿雍氏，諱清了。得法扵丹霞淳禅師。出世真州長蘆，遷四明寳陀、台之天封、閩之雪峰，詔住温州龍翔，陞兹山。慈寧皇太后命開山臯亭崇先，及修全身塔彼寺西華桐塢。<p>苐十六代佛行月堂昌禅師<p>湖州人。正月廿日忌辰。<p>苐十七代佛海妙空訥禅師<p>秀州人。十一月廿六日忌辰。<p>苐十八代照堂一禅師<p>明州人。三月十九日忌。<p>苐十九代圎悟粹禅師<p>福州人。正月廿八日忌。<p>苐二十代佛慧可菴衷禅師<p>婺州人。六月初九日忌辰。<p>苐二十一代大禅明禅師<p>秀州人，妙喜會中龍象。叢林所謂「明大禅」也。身長八尺，腹大十圍，所至人必聚觀之。出世舒州投子，遷長蘆，詔住兹山，道望甚著。先是，陽和王夢一異僧，長身巨腹，言欲化蘇州一庄。翌旦，師忽杖屦徙步而至，和王見師竒偉，與夢中見者無異。茶罷，師首言：「大王庄田至多，可施蘇州一庄以為徑山供佛齋僧無窮之福。」和王未有可否，因令辦齋飯，罷便出，更無他語。時內外閧然，傳言和王以蘇州庄施徑山長老，遂逹孝宗聖❥。會和王入朝，上為言：「聞卿捨蘇州庄與徑山，朕當為蠲免賦稅。」和王謝恩，歸即以庄❥徑山。此庄❥出二萬斛，犂牛舟車解庫應用，百事具足。師扵緇素有大因緣，江浙、兩湖皆號之為布袋和尚❥出焉。六月初七日忌辰。<p>苐廿二代無䓁才禅師<p>杭州人。六月廿六日忌。<p>苐廿三代佛日普慈聞禅師<p>❥興人。十一月初四日忌辰。<p>苐廿四代寓菴潛禅師<p>興化人。六月四日忌辰。<p>苐廿五代密菴傑禅師<p>福州鄭氏。謁應菴扵衢之眀果。一日菴問：「如何是正法眼？」師遽答曰：「破沙盆。」菴頷之。出世衢之烏臣，遷祥符、蒋山、華蔵，詔住兹山、靈❥，晚居天童。後示寂，塔于天童之中峰。六月十二日忌辰。<p>苐廿六代別峰印禅師<p>嘉州李氏，得法扵華蔵民禅師。首在鄉連主数剎，後❥出峽，住保寧、金山、雪竇，及至兹山。彌浹，孝宗召對選德殿奏對稱旨，此日賜肩輿扵東華門內。上註《圎覺經》，遣使馳賜命作序，師具表奏謝，仍進頌曰：古佛與今佛<#sp>同一廣長舌扵無途轍中<#sp>為物啟途轍撥開千嶂雲<#sp>放出一輪月普令大地人<#sp>言下悉照徹覺亦無可圎<#sp>幻亦無可滅只此無亦無<#sp>紅罏一點雪稽首佛與佛<#sp>字字無異說<p>既經一夜之覧，皇情大悅。及年邁，益厭住持，奏乞菴居得請。終後，葬于菴之西岡，諡「慈辨禅師」，塔曰「智光」。十二月初八日忌辰。<p>苐二十七代塗毒筞禅師<p>台州人。七月廿七日忌辰。<p>苐二十八代佛照普慈宗覺光禅師<p>臨江新喻人，姓彭，諱德光，得法扵妙喜。乾道丁亥，台守李侍郎浩延住鴻福，徙光孝。孝宗雅聞師名，淳熈三年詔開堂靈❥，召入觀堂。留五宿，数問佛法大意，師敷奏直截，上大悅，賜「佛照禅師」之號。明年，❥對，進〈宗門直指〉。以都下劳應接，丐間山林，得賜歸。育王建移御重華，趣令入覲。漏下十刻乃退。紹熈四年，改涖兹山，師力辭，孝宗曰：「朝時相見耳。」慶元元年，許還育王。師老東菴，嘉㤗三年三月二十日，說偈而逝，塔全身扵東菴之後。諡「普慧宗覺大禅師」，塔曰「圎鍳」。<p>苐廿九代雲菴慶禅師<p>建寧人。十月廿三日忌。<p>苐三十代佛智蒙菴聡禅師<p>福州人。十一月十五日忌辰。<p>苐三十一代佛日石橋宣禅師<p>蜀嘉㝎許氏。橘洲曇公是其同氣。嘉㝎丁丑，獲知承相魯國俾居兹山，創化城接待扵雙谿之上，眉山楊汝明記頗詳。及師示寂，乃塔于其後。十二月十三日忌辰。<p>苐三十二代佛心浙翁琰禅師<p>台州人。七月十七日忌辰。<p>苐三十三代佛行少林崧禅師<p>建寧人。二月廿二日忌辰。<p>苐三十四代佛鑑無凖範禅師<p>蜀梓潼雍氏，依破菴先得旨。出世明之清凉，遷焦山、雪竇，被旨移育王及兹山。居二十年，❥兩丁火厄而旋復❥觀，號法席全盛。仁宗甞召見扵修政殿，奏對詳明，上為之動色，賜金欄僧伽梨。仍宣詣慈明殿陞座，上❥簾而❥，以師所說法要示叅政陳公貴❥。陳公奏云：「簡明直截，有補聖治。」乃賜「佛鑑禅師」號。師去寺四十里，作室接雲水，上親洒宸❥，賜額曰「萬年正續」。淳祐己酉三月十八日，書偈而逝，全身葬正續之側，塔曰「圎照」。<p>苐三十五代癡絕冲禅師<p>武信長江荀氏，從曺源，生扵妙果。悟旨出世嘉禾光孝，陞蒋山、雪峰，詔住天童，復有旨補靈❥，尋退❥金陵。京兆尹莭齋趙公遣書命為法華開山，而敕牒住徑山之命継至。師謂：「不赴法華則不信，重違君命則不恭。失恭與信，何以為後學法？」乃幡然而作，留法華逾月，即登徑山。故神人響合，惟聲如雷。臨示滅，手書龕記叙得法之由。及辭眾，上堂語至夜分，起坐，移頃而逝。壽八十二，臈六十一，茶毘奉骨葬金陵玉山菴，分其半建塔莆田玉芝菴。三月十五日忌辰。<p>苐三十六代佛海石谿月禅師<p>眉州人。六月初九日忌辰。<p>苐三十七代佛智偃谿聞禅師<p>閩侯官人。六月十四日忌辰。<p>苐三十八代佛心荊叟珏禅師<p>婺州人。十二月初十日忌辰。<p>苐三十九代淮海肇禅師<p>通州人。六月十日忌。<p>苐四十代虗堂愚禅師<p>明州人。十月八日忌辰。<p>苐四十一代蔵叟珍禅師<p>泉州人。五月廿一日忌。<p>苐四十二代虗舟度禅師<p>楊州人。四月廿四日忌。<p>苐四十三代雲峰高禅師<p>福之長谿人，諱妙高。見偃谿扵育王，入室掌蔵鑰。一日，谿舉：「譬如牛過窓楞，頭角四蹄都過了，因甚尾巴過不得？」師劃然有省，答曰：「鯨吞海水❥，露出珊瑚枝。」谿可之。出世南興大蘆，遷江隂勸忠、霅川何山，朝命陞蒋山。至元❥辰，遷兹山。寺罹回禄，草創什一，師究心興建，不十年，悉還❥觀。戊子，江淮棇統揚輦真加率江南禅教諸山朝覲，師遂趋京。上問：「禅以何為宗？」師奏：「淨智妙圎，體夲空寂。非見聞、覺知、思慮、分別所能到。」宣問❥三，師歷舉西天東土諸祖因緣，大抵禅是正法眼蔵，涅槃妙心超最上乗，孰有過扵禅？詞旨明顯，餘二千言。上大悅，陛辭南歸。徑山復災，師謂眾曰：「吾宿負此山債耳！」遂竭力❥營建，匯殿坡為池，他屋以次落成。癸巳六月十七日，書偈而逝。<p>苐四十四代虎岩伏禅師<p>淮安人。七月二日忌。<p>苐四十五代夲源逹禅師<p>台州人。十二月十八日忌辰。<p>苐四十六代晦機熈禅師<p>❥興人。八月十七日忌辰。<p>苐四十七代大圎佛鑑虗谷陵禅師<p>四月十二日忌辰。<p>苐四十八代佛日普照元叟端禅師<p>族臨海何氏，諱行端。從俗叔父茂上人得度扵餘杭化城院，叅蔵叟扵徑山得旨。大德❥子，出世湖之資福，名聞京國，特旨賜「慧文正辯禅師」。行中書省平章張閭公舉師住中天竺，復遷居靈❥。有旨設水陸齋于金山，命師說法，竣事入覲，奏對稱旨，加賜「佛日普照」之號。南歸，即退閭于良渚之西菴。至治壬戌，三宗四眾相率白扵行宣政院，請師補處兹山，仍闔詞奏請䧏璽書護持。師至是凡三被金襴之賜，人以為榮，而師莫如也。虎岩住兹山時，師為苐一座。每聞虎岩法座上舉云：「度宗為北兵攻急，命道士設大醮，奏章天庭，問國家重事。高公伏章久不得報，既竣事問故，高公云：『為㝎徑山四十八代住持，天門不開，故得報遲也。』」虎岩舉此夸眾，謂：「住持豈苟然？至扵四十八代住持尚預㝎之天庭！」師聞頗心非之。及師住此山，適當其次。至正辛巳終，窆全身扵寂照塔院，壽八十八。八月初四日忌辰。<p>苐四十九代廣慈曇芳忠禅師<p>南康人。十月二十八日忌辰。<p>苐五十代佛慈法喜南楚悅禅師<p>❥興人。十月二日忌辰。<p>苐五十一代慧性文敏古❥銘禅師<p>明州人。正月二十二日忌辰。<p>苐五十二代佛慧慈照竺遠源禅師<p>南康人。六月二十六日忌辰。<p>苐五十三代以中及禅師<p>蘇州人。九月四日忌。<p>苐五十四代悅堂顏禅師<p>明州人。八月廿三忌。<p>苐五十五代季潭泐禅師<p>台州人。九月初十日，晨起喚侍者曰：「這個聻者！」茫然。師曰：「苦。」遂寂。<p>苐五十六代象源㳤禅師<p>台州人。六月初四日，趍入門曰：「殺来了！殺来了！作麽生避！」遂坐脫。<p>第五十七代復原報禅師<p>台州人。九月二十六日，忽拍手曰：「阿呵呵！大眾是甚麽看取？」竟寂。<p>第五十八代大宗興禅師<p>台州人。三月十一日，忽嘆曰：「夫三十，婦六齡，畢竟偶不成。」遂坐去。<p>第五十九代止菴祥禅師<p>杭州人。十月十三日❥座曰：「一隊噇糟漢，我爭如你何不道！」竟寂。<p>苐六十代呆菴莊禅師<p>台州人也。住持徑山，學者雲合，說法酬問，迅❥疾雷。有《呆菴語録》行扵世。誦師言則見轟轟然，誠宗門偉人也。忽扵十月二十三日云：「難！難！二八嬌娘上高山，老僧扶不得。」言竟遂寂。厥年❥次誌者失載。<p>第六十一代岱宗㤗禅師<p>紹興人。盥罷即坐寂。<p>苐六十二代伯藴琇禅師<p>蘇州人。❥杖而逝。<p>苐六十三代敬菴莊禅師<p>台州人。含笑坐化。<p>苐六十四代雷菴澤禅師<p>蘇州人。八月初五化。<p>苐六十五代月江淨禅師<p>金華人。念佛坐去。<p>苐六十六代雪崖珂禅師<p>金陵人。晝沐而逝。<p>苐六十七代西疇頃禅師<p>會❥人。整衣坐去。<p>嘉靖❥寅仲春，大尹尹公入寺祝延，因覧荒景，憫其苔莓剥落，嘆息于斯，囙檢❥集，頗得其詳矣。曩時，板集❥深幾泯，賴補缺略，勉寺捐資重刻于兹，纘述自六十八代至八十代次列于左焉。<p>苐六十八代宇中宸禅師<p>金華人。徑行頃坐去。<p>苐六十九代傑❥英禅師<p>金華人。持《金剛》而逝。<p>苐七十代一清❥禅師<p>江右廬陵人也。別號潔祖，為歐陽族。自幼頴悟異群，不茹葷酒，厭塵俗，遂出家，扵寳禮正宗忠公授業焉。宣德改元丙午，得度扵右街雲海法師，潜侍香于大天界達會中，即左街講經，制授弘慈普應禅師是也。随典蔵事，未幾，陞首座。開古蹟黑塔于都阜城門之西隣，朝天宮之右傍也，個磚片瓦皆自手焉。正統癸亥，聞于上，敕額曰「弘慶禅寺」，即黑塔也。師❥萃超群卓卓然。初主水月，次遷南通法至，開山弘慶，自此道風浩蕩，朝野知名。正統丙寅，右街❥世大功德兩菴宗師䓁，薦師于春官，❥大宗伯胡公老先、鉅卿名公莫不推賞，遂有雙徑之行。覺山馮寕印施《華厳》大經，并亟繍幡幢，入殿恭養。一時金臺諸檀越，沈福誠、杜弘真䓁欣然❥心，鬻鐵鑄佛三軀，鐘罄聲、雲板、香罏、花瓶❥干對。越明年，丁卯入院。浙江都指揮使司張公䓁敬師道行，咸嘉獎助住持所履之事，大有逕庭。其他俻乎❥林張先生之序，此盖述其大要云。<p>苐七十一代無極灝禅師<p>誦《心經》坐脫。<p>苐七十二代宗勝胤禅師<p>常時禮佛，一日卧去。<p>苐七十三代正覺成禅師<p>持戒精專，無病而寂。<p>苐七十四代用璚琚禅師<p>禅定不懈，端坐默化。<p>苐七十五代竺芳蕋禅師<p>常說法勉人，忽坐逝。<p>苐七十六代庭禮訓禅師<p>十年不出戶，忽坐去。<p>苐七十七代天才英禅師<p>每勸人念佛，念佛終。<p>苐七十八代悅山愷禅師<p>常笑無嗔，亦笑而寂。<p>苐七十九代石窓珉禅師<p>躭文證果，趺坐而化。<p>苐八十代月林鏡禅師<p>杭州人。住徑山時，進士張公寕讃之曰：「宓以舞鳳飛龍，五結青蓮扵天目；靈雞馴兎，一鑑光徹扵祖師。地既曰靈，天其有待，共惟新命。徑山堂上大和尚鏡公月林禅師，瑞芝三秀，古栢十圍，得正度扵無傳，嗣玅法扵東嶼。頃者五百間，清風淨掃，人望方歸。邇来三十年，優鉢猛闓，王氣猶在。起龍瞑扵下界，興象教扵中衰。承相開❥佛塲，和尚晤出世法。乗流而行，遇徑而止。命當年國一亦起扵崑山，容首度坡仙重㳺扵方丈。凡吾方外之交❥讃僧中此郎。」師少頴異，穉齡出家，弱❥剃染。專淨業，間叩名碩，俾❥夲来人，久乃省，作偈曰：「夲来人，夲来人，無腦無頭作麽尋？驀然揪著箇鼻孔，試勘元来是白丁。」碩見睨視曰：「可是。」師與一摑，由是名振一時。正德己卯歸寂，年八十六，塔凌霄東崕。
。
<juan>