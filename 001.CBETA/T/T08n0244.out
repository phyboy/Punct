<juan>佛說最上根本大樂金剛不空三昧大教王經卷第一<p>明教大師臣法賢奉<#sp>詔譯
1 大三昧金剛真實理儀軌分<p>大三昧金剛真實理儀軌分第一<p>如是我聞：<p>一時世尊大毘盧遮那佛，在他化自在天宮，而彼天宮眾寶所成，懸鈴瓔珞幢幡珠珍種種寶蓋，如是莊嚴，徧滿虛空。是佛世尊安住諸佛金剛三昧智眾聖之尊，戴諸佛冠受三界法王灌頂，成就諸佛一切智智，是最相應自在無礙，具諸佛平等印，善作種種事業，盡諸眾生界圓滿一切願，三界平等究竟法身，攝諸如來金剛三業，諸佛稱讚。是大慈悲大毘盧遮那如來，與八俱胝大菩薩俱，其名曰：金剛手菩薩摩訶薩、觀自在菩薩摩訶薩、虛空藏菩薩摩訶薩、金剛拳菩薩摩訶薩、妙吉祥菩薩摩訶薩、同心生轉法輪菩薩摩訶薩、誐誐那巘惹菩薩摩訶薩、降諸魔菩薩摩訶薩，如是諸大菩薩眾而共圍遶，宣說一切清淨法門，初中後善，文義深遠，純一無雜，具足圓滿。所謂：妙樂清淨句是即菩提句；貪欲清淨句是即菩提句；親法清淨句是即菩提句；一切富樂清淨句是即菩提句；見清淨句是即菩提句；愛樂清淨句是即菩提句；染法清淨句是即菩提句；莊嚴清淨句是即菩提句；悅意清淨句是即菩提句；明照清淨句是即菩提句；身清淨句是即菩提句；色清淨句是即菩提句；聲清淨句是即菩提句；香清淨句是即菩提句；味清淨句是即菩提句；觸清淨句是即菩提句。所以者何？諸法自性清淨亦復如是。諸法自性清淨故，般若波羅蜜多亦清淨。<p>佛告金剛手菩薩：「若人得聞此一切清淨法門般若波羅蜜多者，是人即得銷除諸障，謂：煩惱障、法障、業障，諸障道法悉皆銷滅，設造地獄之業亦不復受，所有苦惱於剎那頃滅盡無餘，速能至於菩提道場。若人受持讀誦記念思惟，是人現世得一切法平等三摩地，得一切法自在，獲一切愛樂適悅，歷十六大菩薩生而成正覺。」<p>爾時世尊大毘盧遮那佛，欲令宣說諸佛最上大乘三昧法，金剛界等一切曼拏羅最上之法，一切有情最勝法，盡無盡調伏法，一切義成就法，金剛手大三昧法，無量祕密眾妙法。如是等法，是般若波羅蜜多清淨法門。<p>爾時大毘盧遮那佛，先現微笑，左作高舉勢，戲擲金剛杵。復以金剛杵作鉤召勢，安於本心，說大樂不空金剛本心真理三昧明曰：<p>「吽（引）」<p>說此明時，所有三界一切佛剎，一切如來及諸菩薩悉皆悅樂，鉤召入大毘盧遮那佛大曼拏羅中，住佛三昧，皆悉敬愛，所有一切成就法皆令成就。<p>爾時世尊大毘盧遮那佛，結大樂金剛印已，即入一切如來祕密金剛三摩地。從定出已，告金剛手菩薩言：「汝今宣說曼拏羅法。」是時金剛手菩薩受佛旨已，即入大祕密金剛三昧出生曼拏羅安想智印三摩地。從定出已，說大三昧真實之理金剛安想大曼拏羅法。即說頌曰：「我今依佛旨，略說曼拏羅，三昧真實理，金剛安想法。四方與四隅，寶裝四門樓，尾提熾盛光，曼拏羅周圍。四隅門左右，安置半月相。種種寶嚴飾，懸鈴珠瓔珞，寶蓋及幢幡，明鏡眾花鬘，安外曼拏羅。內置八輻輪，分列八尊位，中位金剛手，是名金剛輪。於此曼拏羅，依法安尊像，月色及月相，熾盛光普照。手持金剛杵，而現高舉勢，處於蓮華座。周匝金剛圍，熾盛光焰照，持本尊心明，想起曼拏羅，乃至諸賢聖，亦持本心明，依金剛出生，寶像及畫像，安本尊周匝。先於中尊前，安金剛薩埵，身相紅白色，頂戴諸佛冠，手執金剛杵，現大鉤召勢。於右邊安置，枳里枳羅尊，身色如大日，眾寶嚴身相。於後復安置，念金剛大尊，其身青白色，手持摩竭幢。於左邊安置，金剛拳大尊，身如紫金色，二手金剛拳。四隅安四尊，執持花幖幟，蓮鉢與佛頂。外曼拏羅隅，安禰嚩建拏，四門各中間，或像或幖幟。內曼拏羅位，安金剛手等，盡彼金剛輪，遍滿佛世尊。復外曼拏羅，安欲界天眾，前置三界主，謂釋梵自在。依如是等儀，作曼拏羅法。<p>「復說入曼拏羅儀軌。當依法選擇，是大金剛阿闍梨入于道場。夫阿闍梨者，須善一切曼拏羅儀，知一切三昧法，於諸法相善能了知，於諸軌儀悉能成就，常自安想金剛手尊，備受一切灌頂法，通達一切智，了種種供養事，善知世出世間曼拏羅法，已成諸密印，結印皆成就。設誤有過，常在三昧所作現前，不經師受而自了知，一切供養。如上諸相今略說之。<p>「若金剛阿闍梨，心所願求最上成就法，現世皆得，乃至菩薩及一切智智，皆能成就。所以者何？是大阿闍梨，觀想金剛手尊常在本心，復從於心鉤召入曼拏羅，安住三昧歡喜悅樂。自圓滿已，召入曼拏羅，現身愛敬，所作皆成。時阿闍梨結金剛印已，作金剛觀視，常持誦心明，作大曼拏羅成就法，後結金剛嬉戲印，持誦心明作頂禮相。阿闍梨先須潔淨，著紅色衣種種莊嚴，作金剛合掌金剛舞勢，手持香花安心入曼拏羅中。又復作嬉戲相持誦心明，然後以金剛視瞻仰於金剛手，敷座而坐，依法求金剛手成就。是時金剛手作大歡喜而現瑞相，眉間微動身遍紅色，面門出大光明，復現種種神通。現神通已，方現本身施最上成就。從是已後，日日得一切法成就。是人若坐若行，諸天不能見，不受諸禁制，具足諸成就，獲一切富樂，通達無上智。如是等事，是金剛手皆令成就。然後自作供養。作供養已，以金剛灌頂法自受灌頂。次當觀想求請金剛手菩薩金剛杵。既求請已，金剛手菩薩即現本身親授與之。是阿闍梨持此金剛杵求諸最上成就，於一剎那中皆悉獲得。若自持金剛杵持誦作最上成就者，經其六月方得成就，然後亦受如前金剛灌頂，即作供養，隨意所求。當依此儀，應如是常持此大曼拏羅成就法。<p>「又復宣說弟子入曼拏羅儀。金剛智阿闍梨，先須結妙樂金剛三昧印，引弟子入曼拏羅而作禮敬，有所願求應當思念。求金剛手成就法，當結大印而作成就，見其祥瑞，諸成就法皆令得成。如是弟子入曼拏羅已，所得成就與阿闍梨等無有異，然後如前持金剛杵，是名金剛弟子。當得受印法、諸佛三昧法、入諸賢聖法。是時持以種種供養，出生諸天食等，入曼拏羅中如是隨力而獻供養，及獻戲鬘歌舞，依法晝夜絕於睡眠，志心專注求法成就，起平等心發大誓願，普為一切眾生令證菩提。<p>「又復宣說金剛手成就法。行人當從十五日起首，於金剛手菩薩前，結妙樂金剛印，隨意結界，以金剛語持誦一月而得精熟。從是已後所作成就法，皆得成就，如金剛手真實之語。時行人依法造❥像，如曼拏羅儀，當畫金剛手菩薩及八大菩薩。行人於❥像前。從十五日起首，先結大印持誦精熟，滿十五晝夜不解其印，持誦相續心心不斷。至明旦時，金剛手菩薩現其本身，作大笑容，身如月色，住行人前，施所求願。<p>「復說成就法。當於❥內畫佛世尊及金剛手菩薩與八大菩薩，周匝復畫諸佛如來，還依前法持誦，即得一切成就。<p>「又復❥內，以妙香畫金剛手菩薩。行人於❥像前，結印持誦一洛叉數，得數滿已，行人即成金剛薩埵。<p>「又復如前儀式，唯畫佛世尊，持誦，即得佛成就。<p>「又復行人入曼拏羅，持誦中間，一切意願悉皆成就。<p>「又復行人依法持誦本心明，天人皆愛敬，持誦數滿一洛叉已，身得擁護，加持白芥子與他作擁護法，加持金剛杵而作旋轉，即一切人皆得擁護。<p>「又法，作觀想如前曼拏羅想法，結印現金剛視，亦用芥子，令一切魔眾皆被禁縛。<p>「若不出息持誦者，諸魔迷亂皆悉制伏。<p>「若依金剛堅固法持誦者，皆令鉤召。<p>「若閉目持誦，一切魔眾自然除滅。<p>「若結金剛鏁印持誦，一切魔眾皆悉印之。<p>「若結金剛拏吉儞印持誦，鉤召諸魔之心。<p>「若速疾持誦，魔眾皆怖畏。<p>「若結金剛陪囉嚩印持誦，即得一切義成。<p>「若欲求大財寶者，當結金剛瑜儗儞印。<p>「若欲一切有情皆適悅者，當作微妙音聲持誦，即一切有情皆得適悅。<p>「若求十方諸佛如來作忻樂愛敬者，當結金剛箭印持誦心明。<p>「若欲親愛堅固者，當作堅固拳安本心持誦。<p>「若欲解諸恚怒者，當作高舉勢結印持誦。<p>「若欲有情悅意者，當作金剛拳安心持誦。<p>「若欲去除昏闇者，當面東以金剛輪旋轉。<p>「若欲身安樂者，當加持己身。<p>「若欲現諸色像者，當結金剛色相印。<p>「若欲聞諸聲音者，當加持金剛琴。<p>「若欲聞諸妙香者，當想於香加持。<p>「若欲了最上味者，當加持金剛杵。<p>「若欲作入寤法者，當用加持二手，或撫掌或彈指。<p>「若欲解除諸執曜者，當結金剛沒訥誐囉印。<p>「若欲令諸星曜作執持者，當於頻那夜迦天像前，作忿怒相高聲持誦。<p>「若欲解諸虐病者，當現金剛視。<p>「若欲解諸毒者，當用孔雀拂。<p>「若欲解諸毒藥者，當用甘露印。<p>「若欲滅除諸惡魔者，當現忿怒勢，持誦相續不令間斷。<p>「若欲解除諸鬼魅者，當用金剛戲擲印。<p>「若欲破諸邪印者，當作忿怒勢。<p>「若欲召集一切拏吉儞者，當用金剛朅樁誐印。若欲破母鬼及曼拏羅諸邪三昧呪法者，當用金剛忿怒明王足下之塵。<p>「若欲使諸鬼神作僕從者，當於神祠中現大忿怒相持誦。<p>「若欲降諸魔軍者，當作金剛大忿怒相，復現大笑相。<p>「若欲破他軍者，當加持金剛杵擲之。<p>「若欲入軍陣求勝者，當用金剛計覩印。<p>「若欲作禁縛者，當用加持衣服繫之；若要解除，當稱其名。<p>「若欲破吠多拏鬼城者，當用金剛畔惹❥印。<p>「若欲解諸枷鏁者，當用金剛卜羯娑印。<p>「若欲出生火者，當加持金剛日精寶。<p>「若欲枯涸處令出水者，當加持金剛月精寶。<p>「若欲求種種飲食衣服等者，當觀視虛空，持誦一洛叉數。<p>「若欲見諸佛如來遍虛空者，當須憶念諸佛，一心持誦。<p>「若欲空中現文字相見三世事者，當書阿字，持誦一洛叉，即見三世之事。眼得見已，意法所知亦復如是。若持一洛叉加持於眼，即能觀於三世色像；若加持於耳，即聞三世之聲；若加持於鼻，即能分別三世之香；若加持於舌，即善說三世之事；若加持於意，即能了別真實妙理。<p>「若欲成就諸佛像及見希有事者，當加持一洛叉數。<p>「若欲見幻化事者，當用孔雀拂。<p>「若欲求一切受用之具者，當往大自在天祠中持誦一洛叉數。<p>「若欲見諸聖迹處者，當用降三界之印。<p>「若欲成就一切法者，當用金剛智印。<p>「若欲見五通仙者，當用金剛定印。<p>「若欲自身成就佛菩薩果位，及四威儀中現種種事者，當用金剛戲通印。<p>「若欲覺悟諸天者，當用金剛力印。<p>「若欲降諸龍者，當往龍潭中持誦。<p>「若欲令諸夜叉為僕從者，當用金剛旨印。<p>「若欲令諸部多調伏者，當以足蹋大自在天像，現大忿怒勢持誦心明。<p>「若欲止雷雹者，當用金剛他嚩拏印。<p>「若欲息除災火者，當用顰眉菩薩印。<p>「若欲降雨者，當往龍潭中持誦。<p>「若欲止雨者，當用萎花於水中作護摩。<p>「若欲起風雲者，當畫龍形以香薰之。<p>「若欲求晴者，當用金剛虛空佛眼印。<p>「若欲令枯涸處出泉水者，當用究竟金剛龍印。<p>「若欲出現伏藏者，當用金剛朅❥多印。<p>「若欲求諸伏藏者，當用金剛義印。<p>「若欲成就一切曼拏羅者，當用金剛輪印。<p>「若欲成就諸印法者，當用大樂金剛三昧印。<p>「若欲成就諸三昧法者，當用妙樂金剛印。<p>「若欲成就諸持明天者，當用金剛印。<p>「若欲成就金剛部菩薩者，當用最上根本金剛印。<p>「若欲成就諸菩薩者，當用金剛心印。<p>「若欲成就金剛菩薩者，當用金剛大印。<p>「若欲求成就諸佛者，當用金剛智拳印。<p>「如上諸法，皆須以心明加持。」
2 一切如來真實理金剛三昧儀軌分<p>一切如來真實理金剛三昧儀軌分第二<p>爾時大毘盧遮那佛，復自說此般若波羅蜜多教諸佛菩提法門。所謂：「金剛平等菩提故，是即菩提；金剛堅固義平等菩提故，是即菩提；第一義平等菩提故，是即菩提；自性清淨諸法平等菩提故。是即菩提。諸法無分別亦復如是。此四法門，若人聽聞受持讀誦，所有諸障皆悉銷滅，乃至道場證得阿耨多羅三藐三菩提。」是時世尊大毘盧遮那佛，說此真理法門已，復作智拳現大笑容，說諸法平等心明。曰：<p>「阿（引）」<p>說此心明中間，所有諸佛如來悉皆雲集，圍繞大毘盧遮那佛，依金剛薩埵曼拏羅位，次第而坐。復有八大菩薩，在外曼拏羅八方而坐，現大笑容。<p>爾時大毘盧遮那佛，入一切如來曼拏羅安想三摩地。從定出已，即說諸佛如來金剛真實理大曼拏羅法：「依前金剛薩埵曼拏羅儀，當作外曼拏羅。於此曼拏羅內畫金剛輪，於其輪內畫眾色蓮，於彼蓮上安佛世尊。於世尊周圍復安八佛，各坐日輪、持金剛杵。又復外曼拏羅四方四隅，依法安置八大菩薩，於其四門各安閼伽瓶，其瓶須依法選擇，滿盛香水，以妙花果插於瓶內，及以五寶、五穀、五藥等安於瓶中，以上色繒帛蓋覆瓶上。然後結諸佛金剛印，獻於諸佛已，方以其瓶置於四門。時阿闍梨依法觀想己身同諸佛之身，自謂我成金剛阿闍梨。從是已後，於諸佛教中得一切成就，銷除諸障。然後令其弟子入曼拏羅，依法以金剛杵灌頂五處，是名金剛灌頂。」即說此三昧誓頌曰：「汝受灌頂已，當普為眾生，增長諸佛法，住於平等心。<p>「然後隨其根性與四種幖幟，當依法而作。」如是說此三昧曼拏羅已，復說成就❥像法：「於其❥內畫大毘盧遮那佛，光明照曜，二手結諸佛智拳印，餘佛、菩薩皆依前曼拏羅儀畫。然後於此❥前，隨意作成就法，悉得最上成就。<p>「又說❥像法。於其❥內唯畫大毘盧遮那佛，於此❥前隨意持誦，然後以二手結智拳印，盡夜持誦，即得般若波羅蜜多成就，證菩薩位，轉生即成正等正覺。如上皆為已成就曼拏羅者作如是說。若為未成就曼拏羅者，今復說之。<p>「若欲求受佛供養者，當施一切樂。<p>「若欲如菩薩受供養者，當以妙華供養三寶，并須持誦心明。<p>「若欲求一切眾生作供養者，當以慈心持誦。<p>「若欲攝一切法者，當持誦般若波羅蜜多四句之偈。<p>「若欲降魔者，當以堅固定心持誦。<p>「若欲求諸佛灌頂者，當捨己身莊嚴之具。<p>「若欲具足諸法者，當用金剛蓮觀視印。<p>「若欲求諸佛羯磨成就法者，當用諸金剛羯磨印。<p>「若欲求成就諸佛者，當用金剛智拳大印。<p>「如上諸法，皆須持誦心明。」
。
<juan>佛說最上根本大樂金剛不空三昧大教王經卷第二<p>明教大師臣法賢奉<#sp>詔譯
3 降伏三界金剛三昧大儀軌分<p>降伏三界金剛三昧大儀軌分第三<p>爾時釋迦牟尼佛，說一切法平等最勝攝般若波羅蜜多法門。謂：「貪無性故，瞋亦無性；瞋無性故，癡亦無性；癡無性故，諸法亦無性；諸法無性故，般若波羅蜜多亦無性。若人於如是般若波羅蜜多法門，聽聞受持讀誦記念者，是人設造殺害三界一切眾生所有之業，亦不復受，不墮諸惡趣，速證阿耨多羅三藐三菩提。」<p>爾時金剛手菩薩，聞佛說此真實理法門已，即現顰眉利牙喜怒之相，於蓮花上立，如張弩勢，結降三界印而說心明。曰：<p>「吽（引）」<p>說此心明時，三界諸天主及三界主，乃至大自在天，悉皆鉤召入於曼拏羅中，以調伏法皆令調伏，與作安慰，令住三昧。復現大忿怒相，於是大自在天及三界天主并諸眷屬，見金剛手菩薩作大忿怒相降伏三界，皆悉驚怖發聲告言：「金剛手菩薩！救護我等。我等歸依於佛，受佛聖旨安住三昧。」所有諸摩怛哩等，見菩薩現忿怒相，皆大驚怖苦惱迷悶，彼邪明邪印咸皆破壞，乃至宿曜執持及諸病苦、一切毒藥皆令銷除。是時諸摩怛哩等，亦發聲告言：「金剛手菩薩！救護我等。從今已後，歸依於佛，願賜加被。」<p>爾時金剛手菩薩現微笑相，引諸天等入曼拏羅，令住三昧，以寶部法授與灌頂；復以金剛部法授其灌頂，令盡眾生界作大饒益事，安外金剛部中。是時金剛手菩薩，化一明王，作忿怒降三界相，具種種莊嚴，作大威猛，利牙齩唇鬚髮赤豎，執金剛杵、鉤劍、刀杖、芻哩迦等，是大明王依金剛手曼拏羅儀法而住。彼諸天等安置於外曼拏羅，此曼拏羅外安諸宿曜。<p>爾時金剛手菩薩，即入一切如來大悲方便金剛三摩地。從定出已，說此降三界最勝安想金剛大曼拏羅儀法。頌曰：「我今略說此，最勝曼拏羅，名降伏三界，能調難調者。依前說法儀，畫外曼拏羅，而於內輪中，分列八尊位。中安忿怒尊，身如青蓮色，具種種莊嚴，顰眉出利牙，作忿怒微笑，立如張弩勢，是降三界相，而於兩足下，左蹋自在天，右蹋於天后，熾盛光普照。內畫八輻輪，光明普照耀，依前外壇儀，畫外曼拏羅。四門各安置，大忿怒之相，弓、箭與劍、輪，是為四幖幟。於外曼拏羅，安諸曜幖幟，種種上味食，滿鉢為出生，安置青色鈴，并眾色幢幡。是時阿闍梨，當著青色衣，而現忿怒相，即結三昧印，入於曼拏羅。阿闍梨當須，依法作佛事，從是日已後，諸天不能見，能成壞一切，得其諸最勝，所有成就法，皆令得成就。是時引弟子，入於曼拏羅，當結金剛印，授金剛灌頂，即授金剛杵，而施與誓願：『此金剛手杵，能調難調者，汝當常受持，成就最上法。』施其誓願已，出於曼拏羅。」<p>說是頌已，復說❥像法：「當依金剛曼拏羅儀畫金剛忿怒尊，及畫大菩薩諸天與摩怛哩眾等，是為最上成就❥像法。然後於❥前依法供養，敷座而坐，結根本印，持誦百千徧。如是持誦，所有世間出世間一切之法皆悉成就。設復於法未得精熟，但常持誦者，是人能作敬愛、鉤召、入寤、禁縛、解除等種種之法。」<p>復說諸成就法：「若欲破壞諸惡者，當依金剛忿怒明王法。<p>「若欲破諸邪印者，當現忿怒顧視而持誦之。<p>「若欲滅壞諸魔者，當持金剛杵，現大忿怒相持誦。<p>「若欲作禁制者，當現忿怒相持誦，復以金剛杵打其方位。<p>「若欲作諸離散者，當依微妙金剛尾提❥尊法。<p>「若欲鉤召諸惡宿曜者，當現忿怒調伏相旋轉金剛杵。<p>「若欲令他憎恚者，當以鐵末作護摩法。<p>「若欲發遣諸藥剎者，當依大笑尊法持誦。<p>「若欲降諸龍者，當以金剛杵打於地面持誦。<p>「若欲調伏諸天者，當依金剛儞波多尊法持誦。<p>「若欲鉤召諸天及降伏破壞者，當依降三界尊法持誦。<p>「若欲求毘沙門天王成就法者，當以手按毘沙門天像，而作忿怒相持誦。<p>「若欲求增長天王成就法者，當依金剛補嚕沙法持誦。<p>「若欲成就欲天者，當於欲天像前作忿怒相持誦。<p>「若欲成就大梵天者，當用妙樂金剛印。<p>「若欲成就那羅延天者，當用金剛輪鏁印。<p>「若欲成就大自在天者，當用金剛戍羅鏁印。<p>「若欲成就諸魔怛哩眾者，當依金剛眾囉剎法。<p>「若欲破壞諸外道邪壇呪法等者，當依金剛大忿怒畔惹那尊法。<p>「若欲摧折一切山林乃至天祠者，當現忿怒明王而顧視之；若欲令復如故者，當依金剛忿怒明王法。<p>「若欲壞滅諸魔者，當依金剛忿怒明王拳法。<p>「若欲令生諸怖畏者，當依金剛忿怒明王法現大惡相。<p>「若欲壞滅他軍者，當依金剛忿怒藥剎法。<p>「若欲破散他軍者，當依金剛忿怒囉剎法。<p>「若欲破壞諸天者，當用釘諸天像；若成就天主者，亦依此法。<p>「若欲令三界驚怖者，當用金剛鉢囉羅印。<p>「若欲三界中勝者，當依金剛忿怒明王法。<p>「若欲令三界作入寤、禁縛、敬愛者，當用金剛忿怒明王印。<p>「若欲令三界作鉤召、敬愛成就者，當依大樂金剛忿怒明王法。」
4 清淨諸煩惱三昧大儀軌分<p>清淨諸煩惱三昧大儀軌分第四<p>爾時世尊釋迦牟尼佛，復說一切法平等觀自在智印般若波羅蜜多法門。謂：「煩惱清淨故，諸垢亦清淨；一切垢清淨故，一切罪亦清淨；諸法清淨故，一切眾生亦清淨；一切智清淨故，般若波羅蜜多亦清淨。若人於此清淨法門，受持讀誦記念思惟，是人雖常處貪欲法中，離諸煩惱，譬如清淨蓮花不染諸垢，當速得證阿耨多羅三藐三菩提。」<p>爾時觀自在菩薩，聞釋迦牟尼佛說此真實理清淨法門已，即現微笑，說此觀照諸法無染一切清淨法門眾色蓮花心明，曰：<p>「紇哩（二合、引）」<p>說此心明時，出現一切如來，皆如觀自在相手持蓮花，咸依觀自在菩薩本曼拏羅儀安住。是時觀自在菩薩，即入觀照諸法智自在印三摩地。從定出已，說此調伏一切世間曼拏羅法：「若人作此大曼拏羅成就法者，當於外曼拏羅中畫內曼拏羅，四方四隅列八尊位，依法具足。於其中間畫紅色蓮花，其花八葉，於其花上畫觀自在菩薩。於菩薩前畫大蓮色天，如天魔相，其色紅赤，手持蓮花、俱穌摩花并持弓箭。右側畫大蓮忿怒自在天，色相如大自在天。於其後面畫大蓮黑天，如那羅延天色相。於左側畫大蓮娑婆主，如梵天王色相。東南隅畫大蓮持世天，如持世天色相。西南隅畫大蓮水天，如大海龍王色相。西北隅畫大蓮日天，如大日天色相。東北隅畫大蓮風天，如風天色相。又復外曼拏羅四隅，畫四天像，謂：紇哩（二合）、室哩（二合）、儗（引）、提（引）。如是諸天，皆以左手持蓮花，右手持本幖幟，於其四門各安幖幟。一者、悉帝哩尾屹囉賀，二者、薩哩嚩尾屹囉賀，三者、穌葛囉尾屹囉賀。四者、鉢訥摩尾屹囉賀。如是畫曼拏羅已，阿闍梨當令弟子著白衣，以淨帛覆面，即持妙花而結蓮花印，引入於曼拏羅中，令其弟子當至心鄭重以花散擲，花所墮處即是本尊。得本尊已，依蓮花部灌頂之法，當作灌頂。然後誡其弟子曰：『汝觀諸法當如蓮花，諸染煩惱清淨如此。』」即說伽陀曰：「譬如妙色蓮，處泥常清淨，貪瞋癡本性，無染亦如是。所有一切法，應如是觀察，諸法本清淨，當滅諸煩惱。常在諸三昧，成佛一切智，證如是法已，是名觀自在。」<p>說是伽陀已，又復告言：「從是已後汝身清淨，所求成就皆隨意願，乃至成佛。」如是弟子欲成就智曼拏羅者，亦依❥像法皆得成就。<p>復說：「未精熟求成就法者，若欲令悅樂一切人者，當加持蓮花八千遍。<p>「若欲滅散諸惡者，當用大忿怒王蓮花印。<p>「若欲令魔魅迷亂者，當用大蓮花嚩囉賀印。<p>「若欲淨諸煩惱者，當用大蓮花觀想印。<p>「若欲降雨者，當畫龍形，行人坐其龍上，持誦一洛叉數。<p>「若欲去除冥暗者，當用大蓮花日光印。<p>「若欲起風及止息者，當用蓮花摩嚕多印。」
5 一切寶灌頂大三昧儀軌分<p>一切寶灌頂大三昧儀軌分第五<p>爾時世尊釋迦牟尼佛，復說一切如來灌頂出生智藏般若波羅蜜多教：「若施灌頂者，獲證三界法王位；若施珍財者，獲滿一切願；若施妙法者，得諸法平等；若施飲膳者，得一切身口意快樂。」<p>爾時虛空藏菩薩，聞佛說此真理法門已，現大笑容，於自頂上結寶金剛灌頂鬘印。結是印已，說此一切灌頂三昧寶心明，曰：<p>「怛囕（二合、引）」<p>說此心明時，出現一切灌頂義句等相。如是出已，依寶部曼拏羅儀，現於菩薩像各處本位。<p>爾時虛空藏菩薩，入一切灌頂寶金剛三摩地。從定出已，說圓滿一切願大摩尼寶三昧大曼拏羅：「若人成就此曼拏羅者，當依外曼拏羅法畫內曼拏羅，於其中間畫八角寶柱，如八曼拏羅相，寶鬘為嚴飾，寶金剛作圍，置種種莊嚴幢幡傘蓋等。然後於曼拏羅中畫虛空藏菩薩，乘車駕馬，現大笑容，身深紅色，二手結灌頂印。於菩薩前安諸如來及寶灌頂菩薩，頂戴寶冠；右側安持諸寶藏菩薩；於後面復安持法寶藏菩薩；左側安持諸飲膳菩薩；於其四隅安供養菩薩，寶蓋幢幡種種妙樂等。於外曼拏羅四門四隅，依法安置閼伽瓶及灌頂幖幟供養等。如是畫曼拏羅已，阿闍梨當結寶印，依法引弟子入曼拏羅，以寶灌頂法，授與灌頂及印相幖幟等。從是已後，所求成就皆得圓滿。如上所說引弟子入曼拏羅法儀，其寶金剛部中所作成就法亦應如是。<p>「若未精熟法，欲受諸灌頂者，當授寶金剛灌頂印。<p>「若欲圓滿意願者，當於日出時持誦。<p>「若欲了諸法義智者，當觀諸法清淨皆如虛空而持誦之。<p>「若欲求種種上味者，當想本身如虛空，日誦千遍。<p>「若欲圓滿大願者，當執寶蓋持誦百千遍。<p>「若欲求最勝者，當用寶幢金剛印。<p>「若欲求大名稱者，日常持誦。」
6 一切拳印三昧大儀軌分<p>一切拳印三昧大儀軌分第六<p>爾時釋迦牟尼佛，得諸佛智印，持諸佛智拳，是諸佛究竟者，復說一切如來智印安想金剛般若波羅蜜多教。謂：「攝一切如來身印故，即是一切如來身；攝一切如來語印故，即得一切法自在；攝一切如來心印故，即得一切三摩地；攝一切如來金剛印故，即得金剛三業最上成就。<p>「若人於此法門，聽聞受持記念思惟，及為他宣說者，是人得成就一切法，通達一切智，圓滿一切事，乃至金剛三業得最上成就，速證阿耨多羅三藐三菩提。」<p>爾時金剛拳菩薩，聞佛說此攝大三昧金剛印真實法已，即現歡喜相，即說一切堅固金剛印成就三昧心明，曰：<p>「惡」<p>說此心明時，一切如來及諸眾會，化如金剛薩埵，皆結金剛薩埵印，以諸佛如來最上成就印印之，依金剛拳菩薩金剛三業及大印三昧等，依此曼拏羅安住。<p>爾時金剛拳菩薩入一切如來智印三摩地。從定出已，說此一切印金剛三昧大曼拏羅法：「若人建此曼拏羅者，依前曼拏羅儀法，畫外曼拏羅，於此中間畫八輻輪。於其輪中分列八位，於中位安金剛拳菩薩，現歡喜相，結三昧拳印。於此菩薩前，安最上金剛身菩薩，手持金剛杵；於金剛拳菩薩右，安金剛舌菩薩；於金剛拳菩薩後面，安金剛定菩薩，手持金剛杵；於金剛拳菩薩左，安最上金剛菩薩，持金剛杵。復於曼拏羅東南隅安印拳菩薩；西南隅安義拳菩薩；西北隅安智拳菩薩；東北隅安羯磨拳菩薩。如是菩薩皆結本印及持自幖幟。復於四門安金剛香等四菩薩。如是畫曼拏羅已，設復有人未成就此法者，入此中已得具一切印成就阿闍梨。從是已後，決定得一切法成就，速證阿耨多羅三藐三菩提。若阿闍梨當傳授弟子者，即結金剛拳印，引弟子入曼拏羅中，以金剛灌頂法當授灌頂，授灌頂已，為說伽陀曰：「『金剛身口意，當觀如影像，諸印亦如是，此名三昧誓。』」<p>如上所說弟子入曼拏羅儀，所有此部印相及成就曼拏羅法，皆亦如是。<p>復為未精熟者說成就法：「若欲成就諸印相者，當結金剛拳安心持誦。<p>「又復欲成一切印者，當結大金剛拳印。<p>「若欲得一切眾生愛敬者，當結金剛大樂拳印。<p>「若欲降諸眾生者，當結金剛大拳印。<p>「若欲成就一切三昧者，當結金剛吒枳印。<p>「若欲禁縛諸惡者，當結金剛縛印。<p>「若欲禁縛一切者，當結金剛索印。<p>「若欲令昝婆那者，當結金剛隸波拳印。<p>「若欲令卑拏那者，當結金剛縛拳印。<p>「若欲滅壞諸惡者，當結金剛忿怒拳印。<p>「若欲跋叉那者，當結金剛藥剎拳印。<p>「若欲破壞諸魔者，當結金剛❥卑拏那拳印。<p>「若欲開通一切者，當用金剛鏁拳印。<p>「若欲令一切入寤者，當結金剛阿吠舍拳印。<p>「若欲令作❥哩爹者，當結金剛❥哩爹拳印。<p>「若欲令一切語言者，當結金剛語拳印。<p>「若欲禁伏一切者，當結金剛定拳印。<p>「若欲令他軍母枳羯囉那者，當結大金剛語拳印。<p>「若欲解諸邪印者，當結金剛解脫拳印。<p>「若欲解諸拏吉儞印者，當結降三界金剛拳印。<p>「若欲破諸惡印者，亦結降三界金剛拳印。<p>「若欲禁制諸印者，當結金剛散提拳印。<p>「若欲令一切印堅固如金剛者，當結金剛拳印。<p>「若欲令印一切者，當結金剛摩怛哩拳印。<p>「若欲摧破諸魔者，當結妙金剛拳印。<p>「若欲破諸惡者，當結大惡忿怒金剛拳印。<p>「若欲入水行住者，當結金剛禁拳印。<p>「若欲現種種色像者，當結眾羯磨金剛拳印。<p>「若欲求隱身法者，當結不可見金剛拳印。<p>「若欲成一切行住所作事者，當結虛空金剛拳印。<p>「若欲騰空自在者，當結金剛縛拳印。<p>「若欲成就持明天者，當結金剛劍拳印。<p>「若欲成就諸如來供養者，當結金剛羯磨拳印。<p>「若欲通達一切智者，當結金剛智拳印。<p>「若欲成一切義者，當結金剛義拳印。<p>「若欲求成一切印主者，當結金剛拳印。<p>「若欲成就一切事者，當結諸金剛拳印。<p>「若欲成就一切曼拏羅者，當結金剛手拳印。<p>「若欲令說三世事者，當結金剛舌拳印。<p>「若欲成就金剛手者，當結金剛高舉印。<p>「若欲求成就佛者，當結諸佛金剛拳印。」
7 金剛字輪三昧大儀軌分<p>金剛字輪三昧大儀軌分第七<p>爾時釋迦牟尼佛，復說諸法無性轉字輪般若波羅蜜多教。所謂：「諸法空無自性故，諸法無相；以無相故，生一切法。諸法無願故，從無願生一切法。諸法自性清淨故，般若波羅蜜多清淨。」<p>爾時妙吉祥菩薩，聞佛說此真理法門已，即現笑容，以智慧劍表示諸佛，說此最上般若波羅蜜多心明，曰：<p>「阿」<p>說此心明時，一切如來皆悉雲集，依前曼拏羅儀安住。爾時妙吉祥菩薩，入一切法自性無性劍三摩地。從定出已，說轉字輪三昧曼拏羅法：「若建此曼拏羅者，當於外曼拏羅中，依法畫八輻輪，於此輪圍中，次第書心明。後四方四隅分列八位，於其中位安妙吉祥菩薩，如童子相，身色瑩淨猶如虛空，有其四臂，以智慧劍作表示法，光明普照。於菩薩外安諸佛如來，四隅依法安四般若波羅蜜多經，四門安四幖幟，謂劍、爍吉帝寶、鉢、經。然後阿闍梨結劍印或經印，依法引弟子入曼拏羅中，授與智劍而作灌頂，作灌頂已，為說法誓頌曰：「『汝當受智劍，等般若真理，觀佛如虛空，所表示速成。護持於佛法，廣度諸眾生，以劍斷業障，令永盡無餘。』」<p>「說此頌已，又復告言：『由是妙法，令汝成就般若波羅蜜多，速證阿耨多羅三藐三菩提。』<p>「若欲成就法曼拏羅者，亦如前儀。」<p>復說成就法：「若欲證空三摩地者，當觀諸法如虛空故。<p>「若欲證無相三摩地者，當觀諸法皆無相故。<p>「若欲證無願三摩地者，當觀諸法皆無願故。<p>「若欲證自性清淨智法者，當觀想般若波羅蜜多理趣故。<p>「若欲斷一切煩惱者，當觀想正法故。<p>「若欲得一切文字真實智者，當觀想無性法故。<p>「若欲於一切處不著文字觀法身者，當依摩字等自性，觀想於空故。<p>「若欲證諸佛菩提者，當結金剛劍印。」
8 一切曼拏羅金剛輪三昧大儀軌分<p>一切曼拏羅金剛輪三昧大儀軌分第八<p>爾時釋迦牟尼佛，復說攝一切如來輪入大輪中般若波羅蜜多教。所謂：「入金剛平等故，是即入一切如來輪；入義平等故，是即入大菩薩輪；入法平等故，是即入妙法輪；入一切平等故，是即入一切輪。」<p>爾時同心生轉法輪菩薩摩訶薩，聞佛說此真理法門已，即現笑容，而說轉金剛輪入一切金剛三昧心明，曰：<p>「吽（引）」<p>說此心明時，所有一切如來，及三界一切有情，皆悉雲集曼拏羅中。復從菩薩心，出生一切曼拏羅三昧。是時諸佛菩薩依法安住。<p>爾時同心生轉法輪菩薩，入一切輪印三摩地。從定出已，說此入一切三昧輪大曼拏羅法：「建是曼拏羅者，當於外曼拏羅中畫金剛輪，於其輪中畫同心生轉法輪菩薩，所有諸佛如來及金剛手等諸菩薩眾，亦依前曼拏羅儀畫。其曼拏羅四隅，畫金剛部四大菩薩，謂：金剛薩埵菩薩、金剛忿怒明王菩薩、觀自在菩薩、虛空藏菩薩。於四門畫四幖幟。如是畫曼拏羅已，然後阿闍梨依法結金剛輪印，引弟子入曼拏羅，授以金剛輪令受灌頂，傳與四種曼拏羅及本部所有三昧等法。弟子儀法既爾，金剛輪曼拏羅所作成就亦應如是。」<p>復說成就法：「欲入一切曼拏羅者，當結金剛輪印安於面門。<p>「若欲入大曼拏羅者，當結大輪印。<p>「若欲入諸印曼拏羅者，當結一切如來金剛印。<p>「若欲入三昧曼拏羅者，當結大三昧輪印。<p>「若欲入羯磨曼拏羅者，當結諸金剛輪印。<p>「又復作敬愛法，降伏法，印法，破壞法，入一切處法，供養法，調伏諸惡法等，皆結八大菩薩印，或結輪印。」
9 眾金剛三昧大儀軌分<p>眾金剛三昧大儀軌分第九<p>爾時釋迦牟尼佛，復說最上供養般若波羅蜜多教。所謂：「發生菩提心故，是即一切如來廣大供養；救度一切眾生界故，是即一切如來廣大供養；攝一切法故，是即一切如來廣大供養。若人於般若波羅蜜多教，書持讀誦記念思惟者，是即一切如來廣大供養。」<p>爾時誐誐那巘惹菩薩，聞佛說此真實法門已，即現微笑，說此一切羯磨不空三昧心明，曰：<p>「唵（引）」<p>說此心明時，所有一切供養遍滿虛空界，復從空中化菩薩相，還於誐誐那巘惹菩薩前，依曼拏羅而住。<p>爾時誐誐那巘惹菩薩，入一切供養安想三摩地。從定出已，即說最上羯磨金剛不空三昧曼拏羅：「作是法者，當於外曼拏羅中間畫八角寶柱，於此中間畫誐誐那巘惹菩薩，身如月色，現微笑容，手持器仗。<p>「又復依法畫諸菩薩，謂：金剛手菩薩、觀自在菩薩等八大菩薩，各具本相，印法具足。復於四隅畫四供養菩薩，四門畫四幖幟及種種寶具。如是畫已，阿闍梨當結羯磨金剛印，依法引弟子入曼拏羅中，以眾羯磨金剛灌頂法，當授灌頂。授灌頂已，作四種供養：一者、身業禮拜；二者、語業稱讚真實妙理；三者、意業觀想法界之內皆成供養；四者、手結金剛印。是名弟子入羯磨曼拏羅儀軌。」<p>復說成就法：「若欲以菩提心供養者，當觀想心金剛故。<p>「若欲以三摩地供養者，當觀想諸法清淨故。<p>「若欲以灌頂供養者，當觀想眾羯磨金剛故。<p>「若欲以印供養者，當觀想眾金剛故。<p>「若欲以虛空供養者，當以阿字觀想故。<p>「若欲供養一切曼拏羅者，當以眾金剛輪觀想故。<p>「若欲以一切具供養者，當以眾金剛觀想故。<p>「若欲調伏諸惡成供養者，當現忿怒相加持，以花擲之。」
10 金剛忿怒三昧大儀軌分<p>金剛忿怒三昧大儀軌分第十<p>爾時釋迦牟尼佛能調難調者，作大智拳印，復說調伏一切有情藏般若波羅蜜多教。所謂：「一切有情平等故，是即忿怒平等；一切有情調伏故，是即忿怒調伏；一切有情依法故，是即忿怒依法；一切有情自性堅固故，是即忿怒自性堅固。所以者何？如是一切調伏，是即菩提故。」<p>爾時降諸魔金剛藥剎菩薩，聞佛說此調伏法門已，即現笑容。復現金剛藥剎相，結金剛利牙印，即說金剛忿怒大歡喜心明，曰：<p>「郝」<p>說此心明時，所有諸惡皆悉調伏，一切有情從菩薩心出，依曼拏羅儀住。<p>爾時金剛藥剎菩薩，入一切方便調伏忿怒金剛三摩地。從定出已，說此調伏諸惡安想金剛藥剎曼拏羅法：「若成就此法者，當依前外曼拏羅儀畫曼拏羅，於其中間以五色畫四方曼拏羅。四門四隅畫八寶柱，光焰熾盛。於曼拏羅中，依法畫金剛藥剎菩薩，身大青色，作大怖畏，復大笑相，利牙外出，光明照耀。於菩薩周匝畫金剛藥剎眾，亦現大惡相，及畫金剛部眾幖幟。復於外曼拏羅隅，畫金剛利牙印，於其四門各畫金剛幖幟。如是畫已，阿闍梨結金剛利牙印或大笑印，依法引弟子入曼拏羅，當以金剛利牙灌頂法授其灌頂。授灌頂已，阿闍梨即作金剛藥剎勢，以金剛杵打之，即時金剛藥剎畫像作大笑聲。若見此瑞相時，阿闍梨定知得成金剛手菩薩大藥剎主。阿闍梨即作成就法，依法結印持誦，獻種種供養，及讀誦般若波羅蜜多教。如是依法作供養已，出於曼拏羅。」<p>復說成就法：「如金剛手菩薩曼拏羅儀，所作成就法亦應如是。<p>「若欲調伏諸惡者，當結金剛利牙印。<p>「若欲調伏一切有情者，當作忿怒勢，現大笑聲，持誦心明。<p>「若欲印於一切者，當結金剛拳印。<p>「若欲破壞諸惡者，當作彼形加持已，即能破壞。<p>「若欲破諸邪壇者，當手持金剛杵入其壇中。<p>「若欲壞彼供養者，當現忿怒勢持誦。<p>「若欲驚怖諸惡者，當以陪囉嚩目顧視之。」
。
<juan>佛說最上根本大樂金剛不空三昧大教王經卷第三<p>明教大師臣法賢奉<#sp>詔譯
11 一切樂三昧大儀軌分<p>一切樂三昧大儀軌分第十一<p>爾時釋迦牟尼佛，復說一切法最上般若波羅蜜多教。所謂：「一切行平等故，是即般若波羅蜜多行平等；一切義平等故，是即般若波羅蜜多義平等；一切法平等故，是即般若波羅蜜多法平等；成就一切事業故，是即般若波羅蜜多事業成就。」<p>爾時金剛手菩薩，聞佛說此真實法門已，即入一切佛菩薩不空曼拏羅安想三摩地。從定出已，說此一切不空三昧心明，曰：<p>「吽（引）」<p>說此心明時，所有一切如來諸曼拏羅法，從心而出，依於大三昧真實理大曼拏羅住。是時金剛手菩薩，頭面禮世尊足，復說大三昧曼拏羅法儀：<p>「若欲成就此法者，當畫大曼拏羅，內分列八位，安降三界尊等諸菩薩。如是畫已，然後依法獻諸供養。此名三昧曼拏羅法。」<p>金剛手菩薩，又復宣說一切三昧金剛安想大曼拏羅儀法：「當畫外曼拏羅已，於此中間畫金剛輪，分列八位，依法安諸尊像；復於外曼拏羅四隅，依法安金剛部諸菩薩，四門各安本部幖幟。如是畫已，然後依大三昧法，獻種種供養。」
12 外金剛部儀軌分<p>外金剛部儀軌分第十二<p>爾時釋迦牟尼佛，復說安樂一切有情般若波羅蜜多教。所謂：「一切有情如來藏故，是即普賢菩薩；一切有情金剛藏故，是即金剛藏灌頂；一切有情法藏故，是即轉一切語輪；一切有情事業藏故，是即成一切事。」<p>爾時外金剛部眾，聞佛說此真理法門已，俱發大聲，即說此金剛大自在心明，曰：<p>「訥哩（二合、引）」<p>說此心明已，復說曼拏羅法儀：「當依本法畫大曼拏羅。四方四門四隅分量圓滿，於其中間依法畫大自在天。外四方四隅畫八會主，謂：東方摩賀哥羅、南方難禰計說囉、西方摩賀健吒、北方乃哩爹說囉、東南隅嚕捺囉葛波羅、西南隅贊尼說囉、西北隅朅樁誐播尼、東北隅仵割囉拏。復於東門畫難提說囉、南門畫捫尼說囉、西門畫健吒葛囉拏、北門畫摩賀勞捺囉；於此外畫諸部多眾。如是畫曼拏羅已，阿闍梨當灌沐著新淨衣，入曼拏羅，獻種種供養，手持三叉，持誦心明。然後依法引弟子入曼拏羅，授與三叉，為說三昧法頌，曰：「『汝持此幖幟，當利益眾生，諸欲中自在，所作皆成就。』」<p>「說是頌已，阿闍梨即以智印及出生供養等法，授其弟子。從是已後，弟子當離諸怖畏，獲本部中一切成就，得大富貴，獲諸適悅，安隱快樂。」<p>是時外金剛部眾，說此摩呬說囉天三叉曼拏羅已，復有諸摩怛哩眾，各以頭面禮釋迦牟尼佛足，異口同音，即說鉤召一切成就三昧心明，曰：<p>「毘踰（二合、引）」<p>說此心明已，復說曼拏羅法：「當畫四方曼拏羅，四門四隅依法列諸分位，於其中間畫摩賀哥羅主，如作舞勢。於其像外四方四隅，畫八摩怛哩，所謂：東方勞捺哩，手持三叉；南方沒囉吽彌，手持數珠；西方吠瑟弩尾，手持輪；北方憍摩哩，手持鈴；東南隅哥哩，手持刀；西南隅摩賀哥哩，手持芻哩；西北隅薄叉尼，手持能瑟吒囉；東北隅囉剎細，手持朅樁誐。復於外曼拏羅四隅，畫四嚕捺囉拏吉儞，所謂：東南隅室嚩，西南隅毘嚕尼，西北隅贊尼，東北隅跋焬葛哩。復於四門畫四幖幟，謂：東門鉢訥摩婆惹那，南門遏悉帝商羯羅，西門屹哩特囉，北門尾囉攞。如是畫曼拏羅已，阿闍梨當沐浴香潔著新淨衣，入曼拏羅，依法獻諸供養。即結室嚩訥帝印，持誦心明。時若聞毘踰（二合）字大聲，即是諸賢聖皆已雲集。阿闍梨即解前印，復結摩賀哥羅三昧印，即令弟子手持妙花淨帛覆面，當引入曼拏羅中。阿闍梨近弟子前，高呼毘踰（二合）字之聲。是時弟子即生警悟，遂將花散擲，花所墮處即是本尊。得本尊已，除其覆面之帛，令徧觀視於曼拏羅，即獻香花而伸供養。阿闍梨然後傳授與本尊心明、印相、幖幟等法。復為說三昧誓曰：「『當審諸眾生，勿妄傳心明，精進者成就，壞法者除滅。違是三昧者，須臾即破毀。』<p>「說此頌已，然後依法以飲食伎樂等而獻供養。如是法事畢已，當出曼拏羅。」<p>是時諸摩怛哩眾，說此一切成就諸印曼拏羅已，復有摩度迦囉眾，即於佛前頭面禮世尊足，異口同聲說自心明，曰：<p>「莎」<p>說此心明已，復說曼拏羅法：「當畫外曼拏羅四方四門，於其中間復畫半月相曼拏羅。於此曼拏羅內，畫摩度迦囉三尊之像，各現喜怒相，身被甲冑，手持器仗；復以種種莊嚴處師子座，光明熾盛。於其四門畫四會主：一悉馱沒哩提，二摩賀剎怛囉，三贊拏嚕沙屹囉，四摩囉拏。於四門外，依法安置鈴幢幡閼伽瓶等，復置飲食香花伎樂種種供養。如是安布已，阿闍梨入於曼拏羅中，依法獻諸供養禮拜，復以梵音而伸讚曰：<p>「『底哩（二合）路哥悉底哩（三合）婆嚩悉底哩野（四合）屹哩野（三合）（一句）悉底哩野（四合）播（引）野悉底哩野（四合、引）摩呬悉底哩（三合）馱（引）（二句）仵必都婆誐鑁悉❥（三句）薩哩嚩（二合）悉提數❥爹舍（四句）』<p>「阿闍梨作是讚已，依法引弟子入曼拏羅中，授與三昧印法等，即為說誓頌曰：「『越此三昧者，如殺父母罪，當墮惡趣中，無由得解脫。常近善知識，遠離諸惡者，精進求成就，勿妄傳心明。』<p>「說此頌已，弟子以飲食香花伎樂等而獻供養。作供養畢，從是已後所作成就。」<p>是時摩度迦囉眾，說此曼拏羅法已，復有四賢聖，異口同聲說自心明，曰：<p>「薩鑁（二合、引）」<p>說此心明已，復說曼拏羅成就法：「當畫曼拏羅，圓滿如月輪，分其四門列於四位，畫彼四賢聖：東位囉帝，其身紅色，手持弓箭；南位摩囉尼，其身黑色，手持利劍及契吒哥；西位嚩囉呬，其身金色，手持寶藏；北位悉提迦尸，其身白色，手持拶沙迦及刀。於其四門各畫幖幟。如是畫已，阿闍梨右手執鈴、左手持朅樁誐，入於曼拏羅，持誦心明，當獻飲食香花伎樂等種種供養，即得所求成就獲如意事，受諸供養感大富貴，乃至所作敬愛成壞之法及取伏藏等，皆悉獲得。其弟子入曼拏羅儀法亦應如是。」
13 般若波羅蜜多教稱讚分<p>般若波羅蜜多教稱讚分第十三<p>爾時釋迦牟尼佛，復說無量無邊不可盡如來真實之義諸法平等金剛般若波羅蜜多教。所謂：般若波羅蜜多無量無邊故，一切如來亦無量無邊；般若波羅蜜多無量無邊故，一切法自性堅固亦無量無邊；般若波羅蜜多無二故，諸法亦無二；般若波羅蜜多究竟故，一切事業亦究竟。若人於此法門，聽聞受持讀誦記念者，是人所修諸佛菩薩行願，未圓滿者即得圓滿，諸業障累滅盡無餘，即證如來正等菩提。<p>是時釋迦牟尼佛說是法時，一切如來皆悉雲集，為欲顯發此正法不空願力作成就故，咸皆稱讚金剛手菩薩而說頌曰：「善哉，金剛手！善哉，大樂尊！善哉，大乘理！善哉，大智者！常住金剛界，能說此大教，諸佛真實法，善調諸有情。最上大教王，若能受持者，諸天不能見，諸魔所稱讚，獲最上成就，乃至佛菩薩。如佛真實語，不久咸成就。」<p>諸佛稱讚已，金剛手菩薩即生大歡喜。
14 金剛手菩薩最上祕密大曼拏羅儀軌分<p>金剛手菩薩最上祕密大曼拏羅儀軌分第十四<p>爾時世尊大毘盧遮那佛，復說一切法無性大樂金剛不空三昧決定般若波羅蜜多教最上根本無性法門。所謂：「最上大樂成就故，是即諸菩薩最上大樂成就；諸菩薩最上大樂成就故，是即一切如來最上菩提成就；一切如來最上菩提成就故，是即諸菩薩摩訶薩降伏眾魔最上成就；諸菩薩摩訶薩降魔成就故，是即三界主最上成就；三界主最上成就故，是即盡無盡眾生界清淨；如是眾生界清淨故，菩薩常處輪迴發大精進，於無盡眾生界作大救護，令得安樂最上成就。」是時世尊大毘盧遮那佛，復說頌曰：「菩薩無數劫，處在輪迴中，皆為利眾生，令證寂靜地。智慧方便力，發起真實智，了諸法清淨，諸有亦清淨。貪欲使調伏，所造業無性，彼既清淨故，三有自調伏，譬如妙色蓮，清淨性無染。智者亦如是，妄想不能染，貪欲清淨故，諸法亦清淨。諸佛真實智，具聖財富樂，為三界中主，堅固利眾生。」<p>爾時世尊說此頌已，復告金剛手菩薩言：「若人聞此最上根本般若波羅蜜多正法已，常於清旦時能讀誦受持思惟者，是人即獲一切適悅快樂，見世得大樂金剛三昧最上成就，又復得一切如來金剛祕密最上成就，乃至諸大菩薩法皆得成就，亦復圓證此大樂金剛不空三昧根本一切如來般若波羅蜜多法門。」<p>爾時金剛手菩薩，聞佛說此真理法門已，即現笑容，作大自在相，擲金剛杵如鉤召勢安于本心，即說此大祕密最上成就大樂金剛不空三昧等一切儀軌，及滅諸障法、降伏諸魔法、敬愛成就法、最上成就大祕密法。如是無性最上根本大教王，是一切法中最勝無比大自在法。是時金剛手菩薩復說頌曰：「此大安樂天，是聖曼拏羅，安住若虛空，金剛寶常照，嚴淨而無垢。四方與四門，具四禰踰賀，尾提殊妙相，諸天等恭敬。微妙寶莊嚴，具足半月相，金剛普照耀，懸種種寶鈴，珠纓與明鏡，光照無窮盡，種種妙花鬘，幢幡并傘蓋，大樂金剛等，諸菩薩稱讚，是諸佛境界，金剛眾所居，號摩尼勝寶。於此寶宮中，大樂而安住，薩埵性清淨，是金剛大樂，即是普賢身，金剛手大主。常住三摩地，決定金剛性，如是眾方便，勤行菩薩道。為利眾生故，號金剛薩埵，亦名降魔主，亦名一切智。是金剛贊拏，亦名金剛手，亦名如來部，亦名金剛部，蓮花及寶部，大樂羯磨部，亦名諸解脫。了三時無礙，亦號三有尊，亦為勝三世，三界中最勝，一切處為最，具聖財堅固，心所願所行，諸作皆如是。從初大菩薩，施根本大樂，處妙蓮花上，跏趺坐三昧，即現勇猛勢，戲擲金剛杵，眾賢聖圍遶。成就大樂故，清淨諸煩惱，調伏有情界，一切法圓滿。最上尊三昧，諸佛所護持，印法清淨故，成金剛薩埵。行諸大方便，大福所增長，攝平等智印，最上大心明。是為大福聚，阿闍梨所行，亦復皆如是，所作諸成就，決定皆獲得，最上大樂法。金剛大祕密，堅固三昧法，能成一切事，一切義亦然。無初無後故，是名為根本，如心之所欲，隨諸境界生，皆受而不著，歸於勝義智，即諸佛境界，圓融法性故。」<p>爾時金剛手菩薩說是頌已，即說自心明，曰：<p>「吽（引）」<p>說此心明時，所有一切諸佛及諸菩薩摩訶薩、諸明王等，於剎那時皆悉雲集，徧滿三界俱發聲言：「金剛手菩薩！云何世間得成就法？」是時金剛手菩薩即說明，曰：<p>「嚩日囉（二合）特哩（二合）俱（一句）<p>「此即世間得自成就，善能成壞一切事業。」說此明已又說頌曰：「離欲調世間，未為清淨法。云何清淨法？謂大欲大樂。」是時諸如來，及諸明王等，聞菩薩語已，俱發聲告言：「汝善設方便，菩提心為主，是究竟清淨，真調伏之法。菩薩無數劫，常處輪迴中，為利益眾生，令證寂靜地。若起諸分別，菩提是三有。菩薩饒益故，說金剛大樂，盡法界邊際，是大曼拏羅，初後而相應，以金剛三昧，依法作成就。由是諸如來，求成於大樂，諸欲清淨故，勸請金剛手，說大欲大樂，此大心明王，能成大妙樂。」於是金剛手，復白諸如來：「我今說大樂，金剛曼拏羅。阿闍梨先須，受三種三昧，然結金剛印，持金剛鈴杵，入其三摩地，安想曼拏羅。三種三昧印，當用作成就，一切成就中，最勝成就法。當振金剛鈴，警發諸賢聖，設或於儀軌，悞有所違缺，不生諸過咎，皆悉得圓滿。作是曼拏羅，依法得成就，以香花伎樂，隨意而供養。此最上根本，徧無量無邊，無上無與等，盡諸虛空界。悉化微妙字，前後際究竟，諸佛所出生，不增亦不減，一切平等故，無中亦無邊，離相如虛空，離中邊相已，是為作成就，建想曼拏羅。盡法界為量，法線作絣界，內生眾色蓮，四方與四門，寶莊四樓閣，具四禰踰賀，尾提殊妙相。四隅并四門，四禰踰賀側，安置半月相，及安種種寶。四方表四智，四門四念處，樓閣四禪定，尾提為定門，金剛柱總持，所有眾寶飾，表圓滿諸願。羯磨杵表示，諸佛之律儀，寶鈴幢幡蓋，為諸妙法藏。明鏡大圓智，妙花七覺支，珠瓔及花鬘，是成就心明。如是表諸法，大樂曼拏羅，依法而建立，最上解脫門，根本無性法，一切處平等。復外曼拏羅，內分八尊位，表其八解脫，發起菩提心，轉此最勝輪，善施諸成就。法線絣界道，想畫金剛輪，眾色蓮花中，安想金剛手，或安本心明，或置本幖幟，或安諸寶像，雕鏤或畫像，五色光晃耀。如是安布已，即時阿闍梨，潔淨莊嚴身，入於曼拏羅，而結跏趺坐。手執金剛杵，現大高猛勢，然以本心明，安置金剛手。而彼心明曰：<p>「『唵（引）穌囉多薩怛鑁（三合）（一句）』「復以四菩薩，圍遶金剛手：前大樂菩薩，身徧深紅色，持金剛器仗；金剛手之右，枳哩枳羅尊，二手結智印；金剛手之後，安念金剛尊，手持摩竭幢；金剛手之左，安欲自在尊，手作金剛拳。如是四菩薩，以心明安置，而彼心明曰：<p>「『❥嚩日囉（二合）嚩日囉（二合）涅哩（二合）瑟致（二合）（一句）娑（引）野計（引）末吒（二句）』<p>「『吽（引）嚩日囉（二合）枳里枳里（引）吽（引）（一句）』<p>「『鑁嚩日哩（二合）尼三摩（二合）囉囉吒（半音）（一句）呼（引）嚩日囉（二合）哥（引）彌說哩（引）怛囕（二合、引）（一句）』「於四隅安置，四供養菩薩：妙樂與大樂，佛眼及吉祥。手持四供養，謂：香、花、燈、塗。如是四菩薩，以心明安置，而彼心明曰：<p>「『呬（引）嚩日囉（二合）囉底（一句）』<p>「『摩賀（引）囉多嚩日哩（二合）呼（引）（一句）』<p>「『唵（引）嚩日囉（二合）路（引）左儞（一句）』<p>「『摩賀（引）室哩（二合、引）嚩日哩（二合）係（引）（一句）』「外四隅復安，戲鬘及歌舞，如是四菩薩，以心明安置，而彼心明曰：<p>「『係（引）囉底（一句）嚩日囉（二合）尾邏（引）洗儞怛囉（二合）吒（半音）（二句）』<p>「『係（引）囉底（一句）嚩日囉（二合）賀（引）細（引）郝郝（二句）』<p>「『係（引）囉底（一句）嚩日囉（二合）儗（引）帝（引）帝（引）帝（引）（二句）』<p>「『係（引）囉底（一句）嚩日囉（二合）儞哩（二合）帝（引）吠（引）波吠（引）波（二句）』「四門安四尊，謂：鉤、索、鏁、鈴，如是四菩薩，以心明安置，而彼心明曰：<p>「『嚩日朗（二合、引）酤室❥（一句）』<p>「『嚩日囉（二合）播（引）尸（引）吽（引）（一句）』<p>「『嚩日囉（二合）商葛梨（引）鑁（引）（一句）』<p>「『嚩日囉（二合）健致（引）呼（引）（一句）』「如是最上尊，依法而現前，由是金剛眾，獲大成就法。<p>「如是安布賢聖位已，然後阿闍梨入曼拏羅，依法以明召請金剛部諸賢聖眾，召請明曰：<p>「『❥吽（引）鑁（引）呼（引）鉢囉（二合）嚩哩多（二合）煬（一句）』<p>「召請賢聖已，復以大明請召本尊，明曰：<p>「『吽（引）摩賀（引）穌珂嚩日囉（二合）薩埵（引）野（引）呬（引）尸竭囉（二合）（一句）<#sp>摩賀（引）穌珂嚩日囉（二合）阿目伽三摩野（二句）<#sp>摩耨播（引）攞野（三句）<#sp>鉢囉（二合）沒❥鉢囉（二合）沒❥（四句）<#sp>穌囉多薩怛鑁（三合）（五句）<#sp>阿耨囉訖都（二合、引）彌（引）婆嚩（六句）<#sp>穌都輸（引）彌（引）婆嚩（七句）<#sp>穌補輸（引）彌（引）婆嚩（八句）<#sp>那那（引）儞禰達那薩埵（九句）<#sp>薩哩嚩（二合）悉提彌（引）鉢囉（二合）野蹉莎（十句）<#sp>薩埵摩（引）訖哩（二合）設鉢囉（二合）吠（引）舍（十一句）<#sp>三摩曳哩嚩（二合）特嚩（二合、引）嚩尸（引）葛嚕彌（十二句）<#sp>壹昧哩母（二合）捺囉（二合）鉢乃（十三句）<#sp>❥吽（引）鑁（引）呼（引）（十四句）』<p>「此大明召請本尊降曼拏羅已，是時本尊即施歡喜，而現祥瑞及希有事。金剛阿闍梨先獻閼伽淨水，後作金剛合掌獻眾妙花。復以寶鈴及紅色幢幡。如是獻已，置於四隅。又復依法獻五閼伽瓶，盛五寶、五藥、五穀，插妙花果，以明加持香水充滿，其瓶獻已即置四隅，唯以一瓶置本尊前。說此加持香水大樂金剛不空三昧明曰：<p>「『唵（引）摩賀（引）穌珂嚩日囉（一句）（二合）阿目伽三摩踰（引）捺哥（二句）悉❥毘詵嗟（三句）薩哩嚩（二合）穌珂騷摩那寫嗚咄播（二合、引）捺野（四句）酤嚕酤嚕（五句）❥吽（引）鑁（引）呼（引）阿（引）（六句）』<p>「以此大明，加持所獻閼伽瓶香水二十一徧。若阿闍梨以此閼伽香水灌自頂者，即得清淨一切苦；若用灑淨或飲用者，即得增長一切快樂。設復有人未成就阿闍梨法者，得入此曼拏羅已，自然獲具金剛阿闍梨法。」<p>復說阿闍梨入曼拏羅，頌曰：「復次阿闍梨，出於曼拏羅，沐浴而潔淨，著於新淨衣，以眾寶嚴身，依法持妙花，復入曼拏羅，獻種種供養。若或阿闍梨，入曼拏羅時，迷誤不審知，懈怠及忘失，驀越金剛界，名破於三昧。是故須至心，專注於等引，此大曼拏羅，倍復加精進。何謂破三昧？為此金剛界，皆是諸佛印，違越於境界，是墮諸佛法。如是了知已，方入曼拏羅，依法而供養。旋繞禮敬已，復還於本座，即以妙伽陀，至誠伸讚歎。讚歎伽陀曰：『大欲大樂法，金剛妙聖財，大智事業主，願成金剛手。』<p>「阿闍梨以此伽陀伸讚歎已，散花禮敬。復以金剛手菩薩根本百八名讚，而稱歎曰：<p>「『波囉摩（引）❥摩賀（引）薩埵（一句）<#sp>摩賀（引）囉多摩賀（引）囉底（二句）<#sp>三滿多跋捺囉（二合）薩哩嚩（二合、引）怛摩（二合、引）（三句）<#sp>嚩日囉（二合）誐哩嚩（二合、引）鉢帝鉢帝（四句）<#sp>唧多薩埵薩摩❥屹囉也（三合）（五句）<#sp>嚩日囉（二合）嚩日囉（二合）摩賀馱囉（六句）<#sp>三滿多跋捺囉（二合）左哩野（二合、引）屹囉野（三合）（七句）<#sp>摩（引）囉摩（引）囉鉢囉（二合）摩哩捺（二合）哥（八句）<#sp>薩哩嚩（二合）冐地摩賀（引）沒馱（九句）<#sp>沒馱（引）屹囉（二合）惹納摩（二合）惹（十句）<#sp>嚩日囉（二合）吽哥（引）囉吽哥（引）囉（十一句）<#sp>路吉說囉摩尼鉢囉（二合）捺（十二句）<#sp>摩賀（引）囉（引）誐摩賀（引）騷契（十三句）<#sp>哥（引）摩目叉摩賀（引）馱那（十四句）<#sp>帝哩（二合）哥（引）羅帝哩（二合）跋嚩廝爹囉（三合）屹囉野（三合）（十五句）<#sp>廝怛哩（三合）路哥（引）屹囉野（三合）廝怛哩（三合）馱（引）覩哥（十六句）<#sp>塞他（二合、引）嚩囉鉢囉（二合）跋鑁咩葛怛（二合）（十七句）<#sp>蘇速叉摩（二合）廝吐（二合）羅薩散拶野（十八句）<#sp>穰誐摩鉢囉（二合）嚩囉鉢囉（二合、引）補姤（二合）（十九句）<#sp>跋嚩散娑（引）囉戍馱哥（二十句）<#sp>阿那（引）禰儞馱那（引）❥多（二十一句）<#sp>乾（引）多鉢囉（二合、引）薩哩嚩（二合）僧悉體多（二十二句）<#sp>屹哩（二合）母捺囉（二合、引）踰誐三摩野（二十三句）<#sp>多埵薩爹摩賀（引）摩郝（二十四句）<#sp>怛他（引）誐多摩賀（引）悉地（二十五句）<#sp>達哩摩（二合）葛哩摩（二合）摩賀（引）沒馱（二十六句）<#sp>薩達哩摩（二合）薩葛哩摩（二合）拽他（二十七句）<#sp>冐地唧多蘇冐達葛（二十八句）<#sp>嚩日囉骨嚕（二合）馱摩賀（引）骨嚕（一合）馱（二十九句）<#sp>入嚩（二合、引）羅（引）鉢囉（二合）羅野捺（引）摩葛（三十句）<#sp>摩賀（引）尾那野耨瑟吒（二合、引）屹囉（二合）（三十一）<#sp>嚕捺囉（二合）勞捺囉（二合）叉焬葛囉（三十二句）<#sp>薩哩嚩（二合）戍地摩賀（引）鉢訥摩（二合）（三十三句）<#sp>鉢囉（二合）倪踰（二合）播野摩賀（引）那野（三十四）<#sp>囉（引）誐戍地薩摩（引）❥屹囉野（三合）（三十五）<#sp>尾說囉（引）誐摩呬說囉（三十六句）<#sp>阿（引）哥（引）舍難多儞怛踰（二合）吠（三十七）<#sp>薩哩嚩（二合）普多摩賀（引）羅野（三十八）<#sp>尾普帝室哩（二合）哩尾（二合）覩囉（引）惹（三十九）<#sp>薩哩嚩（二合、引）舍鉢哩布囉葛（四十）<#sp>那莫悉帝（二合）窣覩（二合）那謨悉帝（二合）窣覩（二合）（四十一）<#sp>那謨那莫（四十二句）<#sp>跋骨姤（二合）㰠怛網（二合）鉢囉（二合）鉢❥（引）彌（四十三）<#sp>嚩日囉（二合）薩埵（引）❥悉❥忙（四十四句）<#sp>野伊忙窣覩（二合）怛囉（二合）囉（引）惹難（四十五）<#sp>鉢囉（二合）爹㰠鉢囉（二合、引）鉢囉（二合）嚩哩多（二合）野（四十六）<#sp>達哩摩（二合）嚩（引）左薩訖哩（二合）捺誐（二合、引）難（四十七句）<#sp>悉地羅具多囉（引）跋尾（引）（四十八）<#sp>阿體砌悉馱踰儞（引）那（四十九句）<#sp>鉢囉（二合、引）怛哩（二合）散達焬（二合）禰儞禰儞（五十句）<#sp>窣覩（二合）埵（引）薩哩嚩（二合、引）伽儞目訖多（二合）（五十一句）<#sp>戍馱叱怛哩（二合）數悉❥底（五十二句）<#sp>薩哩嚩（二合）耨珂喝囕儞怛焬（二合）（五十三句）<#sp>薩訖哩（二合）挼（引）囉鉢囉（二合）嚩哩多（二合）那（引）（五十四句）<#sp>薩哩嚩（二合）悉地數騷婆誐焬（二合）（五十五）<#sp>室哩（二合）三鉢捺鼻嚩哩馱（二合）那（五十六句）』「是時阿闍梨，以最上祕密，一百八名讚，如是稱讚已。然以祕密具，嬉戲歌舞等，而供養菩薩。伸此供養已，以寶灌頂法，自受其灌頂。灌頂已作禮，即持誦本明，或誦大心明，乃執金剛杵，誦灌頂明曰：<p>「『❥吽（引）鑁（引）呼（引）（一句）<#sp>摩賀（引）穌珂嚩日囉（二合）薩埵（二句）<#sp>阿鼻尸（引）計（引）拏埵（引）摩（引）鼻詵左（引）（三句）<#sp>薩哩嚩（二合）嚩日囉（二合、引）地鉢底怛尾（二合）（四句）<#sp>捺哩（二合）除彌婆嚩悉❥（五句）<#sp>那莫悉帝（二合）婆誐鑁摩賀（引）嚩日囉（二合）達囉（六句）穌囉多薩怛網（三合）（七句）<#sp>摩賀（引）嚩日囉（二合）薩埵（八句）<#sp>唵普哩普（二合）嚩莎（九句）』「誦如是明已，當復作此念：『我從金剛手，親受灌頂法，今成阿闍梨，所作皆成就。隨所求意願，當作最上法，金剛歌舞等，供養皆得成。從是日已後，於金剛部中，德如金剛手。』如是阿闍梨，速成一切法，金剛手善成，一切印自在，一切智金剛，已盡諸業障，其相不可見，善於一切法，所作皆成就。三界諸有情，皆令得成壞，亦一切愛敬，正智斷諸疑，受一切妙樂，具聖財自在，諸天及世人，令證一切智。常見金剛手，見獲成就法，常起清淨心，信樂真實理，本尊施歡喜，成就阿闍梨。」<p>金剛手菩薩說此入曼拏羅儀已，復說弟子入曼拏羅儀法：「阿闍梨令弟子發大菩提心，發菩提心已，即當授與諸佛菩薩發菩提心明，曰：<p>「『唵（引）薩哩嚩（二合）怛他（引）誐多（一句）<#sp>波囉摩摩賀（引）瑜誐（二句）<#sp>冐地唧多母怛波（二合）捺夜（引）藐（三句）<#sp>阿尸（引）沙（引）那嚩尸（引）沙（四句）<#sp>薩哩嚩（二合）薩埵馱（引）覩（五句）<#sp>鉢哩怛囉（二合、引）拏醯多（六句）<#sp>穌庫多摩悉地儞彌多（七句）<#sp>摩爹多婆（引）嚩三悉地（八句）<#sp>摩咍室左（二合）哩也（二合、引）地鉢帶也（二合）（九句）<#sp>野（引）嚩薩哩侮（二合）多摩摩賀（引）悉地（十句）<#sp>摩咍室左（二合）哩也（二合、引）地鉢爹（引）野濟多野底（十一句）』「當以此大明，發大菩提心，弟子恭敬師，等同諸如來。欲入曼拏羅，令弟子依法，淨帛覆其面，即舉金剛步，入于曼拏羅。師舉金剛步，當如金剛手，登此殊勝壇，一切皆成就。弟子入壇界，若迷惑無知，懈怠或忘失，踰越金剛界，是名破三昧。當須專注心，安想金剛步，智者應精進，依大法儀軌。況復曼拏羅，萎花與壇界，是諸佛印藏，若驀越足步，是不成三昧。阿闍梨復須，結其閼伽印，入於曼拏羅，信心禮本尊，遶壇界三匝，以妙頌讚嘆。」<p>頌曰：「大欲大妙樂，成就諸世間，願我於今時，成就亦如是。然後以眾具，供養大樂尊，當引其弟子，入於曼拏羅。如阿闍梨儀，隨意獻供養，依於金剛部，求受灌頂法。是時其弟子，求請本尊曰：<p>「『摩賀（引）囉多穌涅哩（二合）茶（一句）穌覩舍也（二合）薩穌枯（引）（二句）嚩日囉（二合）薩埵（引）❥悉❥❥（引）（三句）』「如是求請已，即散擲妙花，隨花所墮處，是弟子本尊。是時阿闍梨，與去其面帛，依五部法中，授弟子灌頂，傳諸灌頂明。諸灌頂明曰：<p>「『唵（引）薩哩嚩（二合）嚩日囉（二合、引）地鉢底（一句）埵（引）摩鼻詵左（引）彌（二句）摩賀（引）嚩日囉（二合）達囉（三句）呬嚩日囉（二合）那莫（四句）悉❥三摩野薩怛鑁（三合）（五句）普哩普（二合）嚩莎（六句）』「傳授此明已，復傳諸密印，具足如是法，所作皆成就。諸求成就法，皆依金剛手，及弟子本尊，成其三昧法。乃至入壇儀，并諸世間法，及於出世間，悉皆得圓滿。依如是儀軌，入此壇場者，即證不退地，具大菩薩行，成就大樂故。如是阿闍梨，及灌頂弟子，隨意作供養，及與成就法，所作速圓滿。」<p>爾時金剛手菩薩，說此曼拏羅已，復說頌曰：「此普遍成法，所說如虛空，無喻大樂理，根本最上輪。」
。
<juan>佛說最上根本大樂金剛不空三昧大教王經卷第四<p>明教大師臣法賢奉<#sp>詔譯
15 大樂金剛不空三昧大明印相成就儀軌分<p>大樂金剛不空三昧大明印相成就儀軌分第十五<p>爾時金剛手菩薩，復說成就法。頌曰：「今說成就法，是最勝究竟，由此最勝故，見獲究竟法。是以諸菩薩，悉遠離輪迴，得成就自在，能成一切義。修諸菩薩行，而成正等覺，廣習諸餘法，莫能越此教。世間諸有情，無福難度者，雖遇佛菩薩，而不能度脫。此教最勝故，過諸佛菩薩，見聞者獲益，廣大如虛空。清淨出三有，得大欲大樂，利益廣無邊，所作皆成就。設復諸有情，無福懈怠者，見世得圓滿，此最上成就。」<p>金剛手菩薩說此法已，復說不空最勝成就法。頌曰：「若欲作成就，當作金剛手，塑像及畫像，金銀諸寶等，雕鏤及彩畫。作如是像已，行人於像前，依法作成就。當於清旦時，以眾祕密具，依法獻供養，然後想己身，如彼金剛手。即時結大印，持誦吽字明，即成金剛手。其法欲成時，尊像現祥瑞，或聞大笑聲，放光或動搖，隨願皆成就。以此成就法，所作皆圓滿，諸持明自在，最上最無礙。具一切聖財，是大欲大樂，能調難調者，善化度有情。成就中最勝，一切印自在，是金剛成就。一切大智海，其相不可見，善攝一切法，勝出於三界。能作諸成壞，一切愛敬首，通達一切智，能施諸成就。一切世界中，以神通變化，所作皆大勝，聖財得自在。色力等堅固，無比金剛手，世間咸恭敬，諸菩薩稱讚。若或諸有情，得遇金剛手，脫老病死苦，成佛菩薩道。隨欲而成就，見世獲安隱，世間出世間，所作諸儀軌，自作若他作，速成一切法。」<p>金剛手菩薩說此法已，復說一切儀軌不空大明印相成就法：<p>「若依法結大根本印，安於本心而誦明曰：<p>「『涅哩（二合）茶素（引）都（引）舍（一句）薩囉訖多（二合）蘇布（引）輸（引）彌（引）婆嚩（二）』<p>「此名根本印成就。誦此明者，速成就根本印故。<p>「若依法以眾香花伎樂等，隨力供養而發誓願，志心持誦吽字大明者，速得一切成就。<p>「若復依法當結金剛手印，發大精進，令作成就速得如意，是名金剛手一切印成就法。<p>「若復依法結三昧印，而誦明曰：<p>「『三摩野薩怛嚩（三合）彌底（一句）』<p>「此大明能成就三昧印，是名一切三昧成就法。<p>「若復以金剛歌舞等，起大精進而作成就，是名一切羯磨最上成就，所有一切供養事，見世得圓滿，德如金剛手，乃至成就諸佛菩薩，及諸餘法皆速圓滿。」<p>金剛手菩薩說此如上法已，復說一切儀軌，及一切智成就法：<p>「若欲作敬愛法者，日日依法結大印，而作成就決定如意。<p>「若欲鉤召作成就者，當依大樂金剛視法。<p>「若欲得一切悅樂增長成就法者，當依大樂金剛法。<p>「若欲增長色力壽命者，當依根本金剛囉娑野那法。<p>「若欲求吉祥大富貴者，當依根本金剛成就法。<p>「若欲具大勢力者，當依金剛摩賀咄摩法。<p>「若欲常成就一切法者，當依根本金剛尾俱哩尾多法。<p>「若欲一切文字及形像出見，聞語言等者，當依不空金剛真實法。<p>「若欲諸根圓滿聞正法者，當依根本金剛不空真實三昧法。<p>「若欲圓滿勝義者，當依出生金剛法。<p>「若欲出見伏藏者，當依根本金剛禰波法。<p>「若欲圓滿諸根發五神通者，當依金剛化藥剎法。<p>「若欲令穀稼豐稔雨澤不❥，令諸有情獲大饒益者，當依金剛自在法。<p>「若欲一切處行住作諸法者，當依根本金剛不空羯磨法。<p>「若欲見諸佛菩薩者，當依根本金剛高舉勢法。<p>「若欲身如金剛手菩薩，現種種相，乃至騰空自在者，當依金剛羯磨法。<p>「若欲為三界主而作種種事業者，當依根本降三界法。<p>「若欲出見諸天，調伏敬愛，令作種種事者，當依根本金剛薩埵法。<p>「若欲救護一切有情，調伏敬愛，令作種種利益事者，當依根本金剛禰鉢多法。<p>「若欲鉤召諸藥剎，調伏敬愛者，當依根本金剛鉢囉婆調伏法。<p>「若欲作諸善法，入曼拏羅供養成就者，當依根本金剛薩埵法。<p>「若欲鉤召諸印法、禁縛法、堅固成就等法者，當依金剛成就法。<p>「若欲鉤召一切三昧，入曼拏羅作成就者，當依金剛最上三昧法。<p>「若欲成一切事業，令破魔冤，得己身堅固，具大名稱者，當依根本最上金剛羯磨法。<p>「若欲一切金剛部賢聖鉤召入曼拏羅，安置堅固，作敬愛成就者，當依根本金剛法。<p>「若欲大金剛薩埵鉤召入曼拏羅，安置堅固，敬愛作成就者，當依金剛薩埵法。<p>「若欲請召諸佛如來入曼拏羅，安住敬愛作成就者，當依根本金剛如來法。<p>「若欲召請金剛手菩薩入曼拏羅，安住敬愛作成就者，當依金剛手菩薩法。」<p>說此成就法已，復說頌曰：「若復有行人，未入曼拏羅，設造諸罪業，志心求所作，最上不空法，一切皆成就。」<p>爾時金剛手菩薩，復說不空心明法，決定作一切事。此金剛手菩薩是大毘首羯磨，善作諸法，與諸佛等，所作成就，剎那圓滿。<p>若欲廣為救護一切眾生，息災安樂增長壽命者，當依金剛舞金剛薩埵頂法。<p>若欲作曼拏羅結界，安住三昧，堅固擁護者，當依金剛舞隨求法。<p>若欲解除諸瘧及風黃痰癊等疾者，當依金剛舞入嚩囉法。<p>若欲滅諸煩惱憂愁等苦者，當依金剛舞耨枯鉢扇爹法。<p>若欲解除諸毒令如甘露者，當依金剛舞解毒法。<p>若欲令諸宿曜入寤及禁縛，令受三昧法作擁護者，當依金剛舞宿曜解脫法。<p>若欲脫諸禁縛，破壞一切令起伏者，當依金剛舞金剛忿怒法。<p>若欲破一切拏吉儞印，及脫宿曜執持，令死者還命，及救護國城者，當依金剛舞隨印法。<p>若欲銷除一切罪業，及惡夢不祥等事者，當依金剛舞真實法。<p>若欲令一切有情入寤，及語言敬愛發心成就者，當用金剛舞一切入寤印。<p>若欲令一切魔冤起伏，及成壞等事者，當依金剛舞大拏吉儞法。<p>若欲令一切魔冤禁縛迷惑起伏者，當依金剛舞大惡囉剎娑法。<p>若欲令他軍降伏愛敬者，當依金剛舞訖哩爹法。<p>若欲息諸恚怒令作喜悅、免諸怖畏，及論義戰陣皆得勝者，當依金剛舞幢莊嚴法。<p>若欲起雲降雨及止息雷電風雹，去除寒熱等者，當依金剛舞主法。<p>若欲求種種色聲香味觸等者，當依金剛舞欲自在法。<p>若欲一切處行住，令作愛敬鉤召及降伏等事者，當依金剛舞法。<p>若欲作一切成就法，謂出見一切賢聖降伏諸龍，乃至息除一切藥剎部多摩怛哩等者，當依金剛舞最上金剛身法。<p>若欲堅固成就一切供養，及調伏諸魔、禁縛一切邪印，乃至盡無盡最上成就法者，當依金剛舞不空毘首羯磨最勝法。<p>金剛手菩薩說此法已，復說一切印成就儀：「行人當於清旦時面東而坐，依法結大印，持誦本心明，即成一切印，然後依法作成就，所作決定，此大金剛手印能成一切印。<p>「設復有人未入曼拏羅者，結此大印亦皆成就。<p>「若復阿闍梨欲傳此大印，當觀根性而傳授之。何以故？傳此印已即成菩薩。設不依法而無諸過，設作諸罪業者，結大印時諸業銷除，有所願求皆得圓滿。」
16 一切如來金剛菩提大儀軌分<p>一切如來金剛菩提大儀軌分第十六爾時金剛手，大祕密主尊，以大樂堅固，令有情清淨，攝諸有情界，皆令得清淨，以平等心化，令入如來部。無量無邊剎，一切諸如來，充滿如胡麻，皆廣利眾生，令世間清淨。以眾生之業，有種種差別，竟不能清淨。佛為彼眾生，自業清淨故，哀愍而不捨。金剛手菩薩，以大祕密教，轉大捨法輪。此大金剛手，最上大樂尊，利益諸有情，令剎那覺悟。堅固菩提心，欲轉大法輪，盡諸有情界，令菩提堅固。時諸佛如來，以金剛語言，告彼金剛手：「以大悲方便，當說菩提心。」是時金剛手，受諸佛勸請，即發如是言：「我今說大樂，最上曼拏羅，其量等三界，是根本大輪，能清淨諸有。」說如是語時，三界諸有情，諸業皆清淨，悉得成就法，即時皆雲集。亦如諸如來，勸請金剛手，宣說如來部，最上大捨輪，由是諸眾生，住金剛三業，金剛手菩薩，以自性三業，平等為眾生，說是大明曰：<p>「唵（引）部（引）亢」說此大明時，復有諸如來，即時皆雲集，住菩提道場。爾時金剛手，即說曼拏羅：「利益有情故，諸法中大樂。其大捨輪者，依外曼拏羅，畫八輻大輪，於此大輪中，當安佛尊像，用此大明曰：<p>「『三摩野薩怛鑁（三合）呼（引）（一句）悉❥❥（引）（二）』「於佛尊像前，復安佛尊像，降伏諸魔相；於佛右安置，灌頂大菩薩；佛後復安置，轉法輪菩薩；於佛左安置，成最勝菩薩。各說心明曰：<p>「『嚩日囉（二合）薩埵（一句）』<p>「『嚩日囉（二合）囉怛那（二合）（一句）』<p>「『嚩日囉（二合）達哩摩（二合）（一句）』<p>「『嚩日囉（二合）羯哩摩（二合）（一句）』「而於四隅位，安四金剛寶，用四大心明，而彼心明曰：<p>「『薩埵嚩日哩（二合）（一句）』<p>「『嚩日囉（二合）囉怛儞（二合）（一句）』<p>「『嚩日囉（二合）鉢訥彌（二合）儞（一句）』<p>「『尾說嚩日哩（二合）（一句）』「復於外四隅，安禰嚩建拏，鉤、索、鏁、鈴等，如次安四門。畫此大輪已，先當起心業，出生及香華，志心而供養。手持眾妙華，結佛三昧印，而安于本心。頂禮本尊已，然以華散擲，次旋遶三匝，當召請賢聖。其召請明曰：<p>「『唵（引）阿哥（引）嚕（引）目亢薩哩嚩（二合）達哩摩（二合）拏（引）（一句）阿（引）❥阿耨怛半（二合）那埵（引）（二）』「誦此大明已，復以華供養，依法以妙言，志心而誦曰：<p>「『惹誐那（引）他沒馱冐提蘇悉馱曳（引）（一句）』「以此普召集，一切諸如來，以諸無生法，施一切成就。入此曼拏羅，善得諸成就，如是法圓滿，現種種瑞應。若傳授弟子，令入此壇者，其儀亦如是。作諸供養已，然後出道場，可求成就法。」復說成就法：「依法造❥像，當畫佛世尊，降伏諸魔眾。行人於像前，依法結智印，以金剛語業，誦明百千遍。其數滿足已，隨意皆成就，見諸佛菩提，無復諸疑惑。」<p>復次金剛手菩薩，說此諸三昧最上成就儀法，而說頌曰：「當想金剛手，專注於本心，即誦三昧明。其三昧明曰：<p>「『三摩野薩怛嚩（三合）（一句）』「誦滿洛叉數，善獲諸成就。」<p>又復宣說一切羯磨成就法，頌曰：「佛降眾魔軍，轉大妙法輪，廣利益眾生，羯磨印成就。」<p>復說一切如來金剛三業諸佛最上成就法。所謂：「能除諸障累憂惱病苦，惡瘡諸毒瘧疾重病，復能破諸邪呪，辟除諸惡夢寐不祥魔嬈等事，無其中夭之難，解諸宿曜執持及拏吉儞，如是災害皆悉除滅。能令具善三業，獲大威力色相圓滿，名稱吉祥人所恭敬，增長智慧精進勇猛，諸見聞法記念不忘，具修善行住三摩地，長養殊勝三業，圓滿十波羅蜜：布施、持戒、忍辱、精進、禪定、慧、方便、願、力、智，滿足十地行入堅固出生陀羅尼門，具諸佛大樂印，通達四智、十八不共法，作毘首羯磨，明了諸義性，成就諸佛金剛三業，得諸佛最上成就，以大菩提心遍修普賢行，令諸有情獲大利益。復現童真住出生嬉戲，以難勝行坐菩提場，證佛十力降伏魔軍，轉大法輪摧諸外道，勝出三界現諸神通，作大集會調伏諸惡，住柔順地淨諸惡趣，演妙法義說三密藏，示其儀軌作一切諸成就法，如是等事，皆依一切如來毘首羯磨印法所成。」即說頌曰：「如是羯磨印，速證菩提道，諸修菩提行，不越此法印。具足大聖財，能作諸事業，難成義能成，所作皆無礙。諸佛最上教，當授諸有情，有能信解者，為傳此法印，設未入壇場，剎那亦成就。」
17 大金剛火焰日輪儀軌分<p>大金剛火焰日輪儀軌分第十七金剛手菩薩，善作眾事業，降諸有情界，使令得調伏。如來部所生，常住如來定，以最上成就，寂靜於諸有。塵沙諸如來，皆起大悲願，欲廣利眾生，令居安樂地。以眾生諸行，有種種差別，不善之果報，隨業無定止，縱經無數劫，度脫難窮盡。是故諸如來，勸請金剛手：「為作調伏故，宣說最勝法。」<p>爾時金剛手菩薩即說大明曰：<p>「烏底瑟吒（二合）三摩野骨嚕（二合、引）馱（一句）儞遜婆入嚩（二合）羅嚩日囉（二合）吽（引）（二）」金剛手菩薩，說此大明時，以金剛三業，出生大明王。住金剛手前，而結跏趺坐，光明普照曜，如劫火熾盛。現大威猛勢，手持金剛杵，亦現大光明，猛焰如火聚。戲擲金剛杵，變化於三界，猶大劫火中，出現忿怒相，以金剛語業，說金剛部明：<p>「唵（引）嚩日囉（二合）特哩（二合）俱（半音）（一句）怛帝哩（二合、引）曩摩賀（引）嚩日囉（二合）入嚩（二合、引）攞（引）那攞（引）哩哥（二）紇哩（二合）那煬吽（引）（三）」說此大明時，息除諸業障，如盛火焚薪，大千皆振動。是時諸天眾，及大自在天，光明皆洞然，而不能安隱。聲聞及緣覺，皆求入涅盤，三界諸天眾，亦皆求救護。諸佛菩提力，不動而堅固，唯佛大慈悲，為有情方便。是時大明王，出金剛利牙，立如張弩勢，忿怒大惡相。髮髻如螺文，頂冠半月相，風火焰交熾，內現諸事業。結印作舞勢，出生大祕密，最上曼拏羅，相應拏吉儞。安住於周匝，諸佛各依位，皆是金剛部，諸聖之軌儀，為成毘首行。復有諸聖眾，是時皆出現，亦光明熾盛，安住如諸佛。無量無邊界，所有諸有情，悉皆令覺寤，利益而召集，令成最上教。時三界天主，迷悶而擗地，不復還本心。金剛手菩薩，最上大自在，哀愍諸天故，為說最上法，還命大明曰：<p>「唵（引）母底瑟吒（二合）摩賀（引）禰鉢多（二合）嚩日哩（二合）尼（引）（一句）尸（引）竭囉（二合）母他（引）鉢野吽（引）（二）」說此大明已，諸天即能起，皆復得本心，死者還其命。佛未調伏者，金剛手菩薩，悉令調伏之。復現忿怒相，戲擲金剛杵，即勅於諸天，令住我三昧。諸天受命已，而未能復知，告白金剛手：「聖者不思議，我等咸驚懼。觀此忿怒尊，勅住於三昧，不知三昧法，云何而安住？」是時金剛手，而白諸天曰：「諸佛之所化，汝所不能知，故號金剛手，為汝作依怙。汝歸命諸佛，及法與聖賢，然後歸於我，當依我三昧。」是時諸天主，及彼諸天眾，聞如是言已，而白金剛手：「依菩薩聖言，願垂哀愍故。」爾時金剛手，復現顰眉相，作大忿怒威，以高舉威勢，而以大音聲，降伏於三界，說最勝明曰：<p>「呬（引）」說此心明時，所有三界主，及其諸天眾，皆以降伏心，而住於三昧，授本部灌頂。受灌頂法已，勸請金剛手，說心明儀軌，是大壇場法。金剛手菩薩，即當為說之：「於外曼拏羅，內畫金剛輪，具光明熾盛，中安降三界。其身大青色，而現喜怒相，出金剛利牙，當結跏趺坐，戲擲金剛杵，光焰普照曜。而復於四方，安金剛賢聖，手各持幖幟，謂大金剛杵，三叉及寶藏，眾色蓮華等。於四隅安置，箭及朅椿誐，輪并眾色幡。金剛部賢聖，依此大輪儀，各依位安置。先安七種聖：一謂金剛印，二號金剛明，三名金剛王，并餘諸眷屬，四持明歌舞，五護門明王，六金剛訥多，七謂藥剎王。於外曼拏羅，依法安諸天，摩度等三尊，亦安置本位。四隅及四門，安諸天女眾，鉤索等明王，各安於本位。畫此曼拏羅，如是安布已，是時阿闍梨，而作忿努勢，戲擲金剛杵，入於曼拏羅，即誦吽字明，作大高舉勢，調伏忿怒者，得本尊歡喜，忿怒者成就。然後阿闍梨，手持眾妙花，結金剛鉤印，請召於本尊，及金剛賢聖。其請召明曰：<p>「『唵（引）摩賀（引）嚩日囉（二合）攞（引）那攞（引）哩哥（二合）夜（引）呬❥（一句）<#sp>薩哩嚩（二合）嚩日囉（二合）酤攞（引）儞鉢囉（二合）吠（引）舍野吽（引）（二）<#sp>薩哩嚩（二合）母捺囉（二合、引）誐赦鑁馱那怛囉（二合）吒（半音）（三）<#sp>薩哩嚩（二合）三摩煬（引）娑（引）達野摩吒（半音）（四）<#sp>薩哩嚩（二合）訥瑟啗（二合、引）賀那捺郝鉢左跋悉銘（二合）骨嚕（五）<#sp>摩賀（引）骨嚕（二合）馱（引）屹儞（二合）嚩日哩（二合、引）拏吽（引）發吒（半音）（六）<#sp>阿阿阿阿（七）』「如是召請已，明王即降臨，及金剛賢聖，施一切成就。是時曼拏羅，即現諸瑞相，或聞吽字聲，或復有警覺。時彼阿闍梨，結降三界印，引弟子入壇，而授諸大明。金剛鉤明曰：<p>「『吽（引）吽（引）嚩日囉（二合）鉢囉（二合）賀囉尾（引）摩吒（半音）（一句）』「三叉大明曰：<p>「『吽（引）嚩日囉（二合）戍邏（引）屹儞（二合）頻捺摩吒（半音）（一句）』「金剛藏明曰：<p>「『吽（引）嚩日囉（二合）酤（引）尸（引）親捺摩吒（半音）（一句）』「蓮花大明曰：<p>「『吽（引）嚩日囉（二合）阿摩羅鉢訥彌（二合、引）摩吒（半音）（一句）』」復說密印明，而有大威力，善印諸眾生，所作成就法，決定皆成就。而說大明曰：<p>「吽（引）嚩日囉（二合）玉呬也（二合）悉馱鉢囉摩瑜（引）詣（引）說哩訥彌（二合）（一句）<p>「吽（引）嚩日囉（二合）贊尼（引）說哩朅樁誐阿悉摩賀（引）嚩日囉（二合）葛播（引）羅摩（引）邏（引）末酤致（引）嚕盧嚕梨（引）恨泥（二合）（一句）<p>「吽（引）嚩日囉（二合）那（引）囉（引）野拏❥（一句）<p>「吽（引）嚩日囉（二合）鉢多（引）計（引）❥（一句）「此四拏吉儞，最勝心印明，各以此本明，安置曼拏羅。說諸大明已，然以三昧誓，誡示於弟子，使之令諦聽。廣利益眾生，增長於佛法，調伏令得度，作金剛成就。說三昧誓已，當令其弟子，誦吽字大明，加持於頭指。使彼諸有情，及彼惡魔者，由是大明力，皆悉令調伏。然後當依法，授弟子灌頂，明王四種法，次第而傳授。印及印所用，壞滅并還命，當以此印明，而為作擁護。如是調伏已，諸惡不復生，既從是已後，諸善法增長，見成就諸法。」復說成就法：「行人於像前，戲擲金剛杵，誦明洛叉數，持誦其數滿，德如金剛手，忿怒大明王。離老病死苦，善調一切惡，於一切世間，無復諸怖畏。欲成就大明，於四威儀中，誦一洛叉數，所作成就法，現世得圓滿，諸成就自在，遠離諸苦惱，堪受妙供養，難調者能調，行住無所畏。若欲印成就，當結最上印，隨意誦大明，行人見世中，成大忿怒王，所作皆成就。若欲成三昧，行人當面東，結彼三昧印，持誦三昧明，隨意作諸法，皆速得圓滿。若欲求成就，最上羯磨法，誦明利樂故，速成諸事業。」<p>復次宣說最上成就法。所謂：「發遣諸魔，禁伏邪法，印諸有情，調伏眾惡，解脫枷鏁，差諸瘧病，解諸毒藥，散諸宿曜。欲作此等諸法者，皆依降三界尊儀法。<p>「又復若欲作一切入寤，及動搖嬉戲歌舞書寫旋轉，乃至鉤召三界等，皆依金剛忿怒明王印。<p>「若欲鉤召一切入於曼拏羅，及破他軍見幻化事，改易時節開敷花果，或令穀稼滋茂，及解諸惡病毒藥宿曜拏吉儞，令戰陣得勝，結界擁護解脫繫縛，乃至敬愛等法，皆依金剛忿怒明王毘首羯磨印。<p>「若欲成就諸天降伏龍眾，遣諸藥剎而為僕使，令一切囉剎生大驚怖，調伏拏吉儞眾及摩怛哩哥，宿曜執持魔魅軍眾，邪壇呪術悉令破滅，使諸勇猛皆令怖畏，及能成就四大天王、帝釋、大梵、那羅延天、大自在天等，及成就菩薩諸佛敬愛等事，鉤召有情令住三昧，如是等種種之法，皆依金剛忿怒明王最上成就法。」即說頌曰：「如是最上法，若欲成就者，當持誦心明，而見忿怒相。」
。
<juan>佛說最上根本大樂金剛不空三昧大教王經卷第五<p>祿卿明教大師臣法賢奉<#sp>詔譯
18 除諸業障一切智金剛儀軌分<p>除諸業障一切智金剛儀軌分第十八爾時觀自在，復說三摩地，最上清淨法：「是即金剛手，調伏於諸惡，而現蓮花部，諸佛方便力，利益眾生故，忿怒大明王，清淨諸三有。以眾生性欲，未遠離諸染，諸佛無礙力，起大悲愍心，尚未能救度。是故觀自在，說此三摩地，是三世諸佛，大三摩地王，諸法之自性，名金剛智明。由是三摩地，諸佛所觀照，令一切有情，皆得大自在。菩薩摩訶薩，以大智悲愍，自在度眾生，現作自在相。左手持妙蓮，右手開蓮葉，觀照於自性，住此三摩地。猶眾妙色蓮，自性無諸染，無染清淨故，不著諸煩惱。三界貪欲生，貪欲亦清淨，一切眾生類，當隨其所應。此三摩地門，得諸佛自在，金剛手菩薩，及與諸菩薩，皆依勝定力，起大總持教。」即說觀想明：<p>「紇哩（二合、引）「當想此心明，即自性清淨，所有金剛手，至於觀自在。觀想此心明，清淨如寶山，次觀眾色蓮，出生諸賢聖。遍清淨法界，成調伏大輪，眾業調伏已，三界皆清淨。為利諸有情，說曼拏羅法，為大法儀軌，安置佛聖賢，得如上清淨，成就無量法。」時諸佛菩薩，勸請觀自在，說本蓮花部，金剛大法王。最勝自在者，即說曼拏羅：「於外曼拏羅，內畫八葉蓮，於此蓮華中，安其觀自在。左持金蓮華，作大自在相，以眾寶嚴身，頂戴五佛冠。於菩薩周迴，畫八佛世尊，妙定及大蓮，定與觀照等。復於八佛外，當畫八賢聖，大力自在天，大梵與欲天，大蓮與馬頭，鈎兼妙法語。」即說蓮華部，諸賢聖心明：<p>「薩哩嚩（二合）怛他（引）誐多鉢訥摩（二合）❥吽（引）（一句）<p>「嚩日囉（二合）鉢訥摩（二合）係（引）（一句）<p>「嚩日囉（二合）鉢訥摩（二合）鑁（引）（一句）<p>「呼（引）鉢訥摩（二合）摩尼囉（引）惹（一句）<p>「吽（引）鉢訥摩（二合）贊尼（引）說囉吽（引）發吒（半音）（一句）<p>「係（引）摩賀（引）鉢訥摩（二合）尾說布蘭拏（二合）悉❥吽（引）發吒（半音）（一句）<p>「紇哩（二合、引）鉢訥摩（二合）鉢訥摩（二合）吽（引）阿（引）（一句）<p>「呼（引）鉢訥摩（二合）室作（二合）訖囉（二合）摩（引）訖囉（二合）摩吽（引）❥（一句）「復於其四門，用鈎索鏁鈴，四心明如次，依大曼拏羅，儀法而安置。入曼拏羅已，觀彼開敷蓮，想心而頂禮，當以此大明，安置於本尊。」即說大明曰：<p>「唵（引）尾輸（引）達野戍提（引）（一句）薩埵馱（引）都（引）薩哩嚩（二合）囉（引）誐（引）禰散左曳（引）（二）唧旦彌（引）薩哩嚩（二合）達哩彌（二合、引）數嚩日哩（二合）尼（引）（三）「聞此大明已，觀自在歡喜，所求諸成就，皆悉得如意。然後結鈎印，誦此最上明：<p>「『唵（引）薩哩嚩（二合）怛他（引）誐多（引）嚩路吉帝（引）說囉（一句）<#sp>鉢捺摩（二合）賀娑多（二合、引）野（二）<#sp>醯尸伽囉（二合）彌昧嚩日囉（二合）母捺囉（二合、引）鉢乃（三）<#sp>囉（引）訖哩（二合）沙也（二合）鉢囉（二合）尾（引）設也（二合）（四）<#sp>三摩曳哩嚩（二合）馱（引）嚩尸葛嚕彌（五）<#sp>❥吽鑁呼（六）<#sp>輸馱野薩哩嚩（二合）薩達野（七）<#sp>鉢捺❥（二合）摩賀（引）嚩日囉（二合）達囉薩怛鑁（三合）（八）』「如是召請已，即時觀自在，降赴曼拏羅，所作皆成就。然後依儀法，引弟子入壇，傳授祕密教，善施諸成就。此三昧印明，根本圓滿故，速成觀自在。行人求此法，於隨所住處，乃至四威儀，想大蓮華尊。隨時以自力，而作成就法，任意之所欲，見世皆圓滿，及大勝欲樂，遠離老病苦。當證佛菩薩，與金剛手等，皆依觀自在，即得悉圓滿。若求印成就，當結印入定。成就三昧者，當結三昧印。求諸羯磨法，當結羯磨印。若諸成就法，有所難成者，皆依三摩地，依法得成就。<p>「若有一切業障惡夢不祥，及諸災害憂悲苦惱，散失財寶貧窮所逼，鬪諍觸嬈疾病纏綿中夭之難，如是等事欲遠離者，皆依大蓮華真實三摩地法。<p>「又復欲除風黃痰癊及諸瘧病，疥癩癕疽水腫乾痟，乃至宿曜拏吉儞等，令滅除銷散者，當依大蓮華印明法。<p>「若欲堅固一切者，當依被甲佛頂印。<p>「若欲擁護己身結界曼拏羅作金剛圍等，及置飲食衣服莊嚴等具者，皆依大蓮華印法。<p>「若欲擁護一切增長色力壽命，勇猛精進吉祥無病，求財寶豐盈有大名稱一切愛敬，通達三摩地有大智慧等者，當依大蓮華最上成就法。」
19 圓滿一切願金剛寶儀軌分<p>圓滿一切願金剛寶儀軌分第十九爾時金剛手，現大文字相，遍滿於虛空，施灌頂勝義。變化於寶部，安住三摩地，觀照清淨故，覺寤於諸法，根本諸勝義。盡空界有情，如水見星象，入寶三摩地，觀彼虛空界，如淨琉璃色。金剛寶菩薩，從虛空藏生，是時以堅固，依本相而住。觀想三摩地，成就有情故，依諸佛軌儀，及與金剛手，欲以寶金剛，而作灌頂法，授賢聖灌頂，令滿一切願，諸賢聖灌頂，誦此灌頂明。即說大明曰：<p>「唵（引）薩哩嚩（二合）嚩日囉（二合、引）地鉢底埵（引）（一句）摩毘詵左（引）彌部（引）哩部（二合）嚩莎（二）」說此大明時，本部最上法，從寶金剛尊，出生諸賢聖，依寶金剛法，灌頂諸世間。授諸灌頂已，安住曼拏羅，佛菩薩隨喜。寶金剛部主，說最上儀軌：「於外曼拏羅，內畫大月輪，其色如虛空，依法畫宿曜。於其月輪中，畫虛空藏尊，淨如琉璃色，以眾光普照。左手持寶珠，安心如鈎召，右手作施願。於此尊四面，畫四親近尊，而復於四隅，當畫四菩薩：灌頂及寶藏，供養與吉祥。各持本幖幟。四親近明曰：<p>「『嚩日囉（二合）薩埵❥（一句）』<p>「『嚩日囉（二合）囉怛那（二合）吽（引）（一句）』<p>「『嚩日囉（二合）達哩摩（二合）鑁（一句）』<p>「『嚩日囉（二合）羯哩摩（二合）呼（引）（一句）』<p>「四菩薩明曰：<p>「『嚩日囉（二合）阿毘試（引）計（引）❥（一句）』<p>「『摩賀（引）嚩日囉（二合）儞馱（引）泥（引）吽（引）（一句）』<p>「『嚩日囉（二合）摩尼囉怛那（二合）（一句）』<p>「『特嚩（二合）惹阿屹囉（二合）計（引）喻（引）哩鑁（一句）』<p>「『摩賀（引）嚩日囉（二合）摩係（引）呼（引）（一句）』<p>「如是諸所作法，皆依大曼拏羅儀已。然後阿闍梨持眾寶花入於曼拏羅，依法獻供養敬禮本尊，而誦三昧明曰：<p>「『唵（引）悉❥部（引）（一句）悉❥部嚩（二）悉❥莎（三）悉❥摩賀（引）嚩日囉（二合）囉怛那（二合）（四）嚩左吒吒怛囕（二合、引）（五）』<p>「誦此大明時，虛空藏菩薩施一切成就。然後阿闍梨依法結摩尼拳鉤曰，而作請召虛空藏菩薩。請召明曰：<p>「『唵（引）部（引）阿（引）夜（引）呬❥（一句）部嚩鉢囉（二合）尾舍吽（引）（二）莎屹哩（二合）恨拏（二合）鑁（三）嚩嚩誐誐悉❥呼（引）怛囕（二合、引）（四）』<p>「誦此大明時，虛空藏菩薩速降曼事羅，阿闍梨所求法皆悉得成就。然後令弟子持眾妙花，結如前印，引入曼拏羅，傳諸真實法。弟子從是已後，得諸富樂，所作皆成，乃至出世間法如佛菩薩，皆速成就。」復說成就法：「是金剛寶印，行人作成就，欲利益世間，由此大印故，一切皆如意。寶自在印力，遠離老病苦，如世大寶聚，能隨意欲成。三昧印亦然，能成種種事，當結三昧拳，獻眾妙供養，依法作成就，所作悉圓滿。」復說成就法：「諸儀軌中最，難成者能成，如是今當說。<p>「若欲鈎召諸部多令入三昧，安住堅固敬愛，隨所願求，淨諸惡趣，成就最上法等，皆依金剛寶灌頂印明。<p>「若欲鈎召作諸吉祥，安住堅固敬愛等法，皆依金剛寶吉祥印明。<p>「若欲鈎召求諸富樂，安住堅固等諸成就法，皆依金剛寶富樂印明。<p>「若欲鈎召作諸供養，安住堅固乃至敬愛等法，皆依金剛寶供養印明。」即說頌曰：「金剛手哀愍，利益諸有情，說此成就法，行人當受持。」
20 一切儀軌中最上成就儀軌分<p>一切儀軌中最上成就儀軌分第二十爾時金剛手，三界最上尊，欲淨貪等法，為說此成就。滅此三毒已，世間成甘露，復為攝諸龍，而說曼拏羅。說此心明曰：<p>「普「當作曼拏羅，四方與四門，畫八大龍形，門各畫其二，龍首皆向門，引尾至壇隅。曼拏羅中畫，阿難陀龍王，其龍王八首。於外曼拏羅，畫八族龍王。如是安布已，即時阿闍梨，作大忿怒相，當想於己身，即為大龍王。速入曼拏羅，誦鈎召大明，鈎召諸龍王。而彼大明曰：<p>「『唵（引）紇哩（二合、引）阿儞羅惹嚩吠（引）誐（一句）必哩（二合）體尾埵囉試（引）沙（引）夜（引）呬普（二）』<p>「『薩哩嚩（二合）那（引）誐酤邏（引）❥（引）那野普（一句）』<p>「『三摩曳（引）鉢囉（二合）吠（引）舍夜（引）吠（引）誐野普（一句）』<p>「『薩哩鑁（二合）娑（引）達野普（一句）』<p>「『薩哩嚩（二合）那（引）誐補怛囉（二合）哥（引）普（一句）』「誦召請明已，諸龍皆雲集，入於曼拏羅。阿闍梨所有。三毒諸煩惱。即時皆銷滅。當為彼諸龍，說三昧誓曰：『世間貪瞋癡，為汝等三毒，安住於三昧，三毒即銷滅。』爾後阿闍梨，諸惡不能害，設服諸毒藥，而亦成甘露。具大力勇猛，如和修吉龍，一切諸毒法，亦皆能銷滅。」復次金剛手，為利有情故，說降諸宿曜，諸惡宿曜等，以三毒所惱，不能利眾生，為執持等害，諸罪業皆生。降伏惡曜故，即說心明曰：<p>「吽（引）「當畫曼拏羅，四方安四門，於曼拏羅中，依法畫宿曜。如是安布已，然後阿闍梨，入其曼拏羅，作法而鈎召。召已設供養，而作忿怒相，金剛手立勢，持誦此心明，所有諸惡曜，即時皆調伏。爾後阿闍梨，得盡一切苦，眾惡不能侵，諸善皆增長。」金剛手菩薩，於法大自在，為利益有情，復說曼拏羅，先說此明曰：<p>「吽（引）阿（引）呬（引）紇哩（二合、引）怛囕（二合、引）（一句）」說此大明時，最上大自在，一切最勝者，以五祕密法，為作調伏故，調伏世最上。我今當宣說，是大毘首法，最上曼拏羅，諸法中自在：「依法畫壇場，內畫金剛手，及金剛部眾。四邊四菩薩，各持本幖幟：前謂那羅延，手持金剛輪；右贊尼說囉，手執於三叉；左金剛蓮華，手持金色蓮；後安虛空藏，手持金剛杵。復於其四隅，當畫四賢聖，謂金剛吉祥：與金剛偶梨：及金剛多羅：虛空金剛等。各有本心明，諸賢聖明曰：<p>「『唵（引）嚩日囉（二合）那（引）囉（引）野拏親捺親捺（一句）<#sp>阿鉢囉（二合）底賀多嚩日囉（二合）嚩訖哩（二合）拏呼（引）（二）<#sp>婆誐鑁嚩日囉（二合）怛他（引）誐多❥吽（引）鑁呼（引）（三）<#sp>嚩日囉（二合）怛他（引）誐多吽（引）（一句）<#sp>嚩日囉（二合）骨嚕（二合）馱摩賀（引）瑜（引）詣（引）儞（引）誐尼（引）說囉（二）<#sp>摩賀（引）嚩日囉（二合）戍邏阿屹囉（二合）播（引）尼（引）呼（引）（三）<#sp>婆誐鑁嚩日囉（二合）贊尼說囉阿（四）<#sp>賀賀賀賀係（引）（五）』<p>「『嚩日囉（二合）達囉紇哩（二合、引）（一句）<#sp>嚩日囉（二合）鉢訥摩（二合、引）訥婆（二合）嚩呼（引）（一）<#sp>婆誐鍐嚩日囉（二合）阿嚩路（引）吉帝（引）說囉摩賀（引）沒囉（二合）吽摩（二合）（三）<#sp>悉❥唵（引）部哩部（二合）嚩莎（四）<#sp>莎悉帝（二合）那莫莎賀（引）（五）』<p>「『嚩日囉（二合）酤穌摩（引）欲馱（一句）薩哩嚩（二合）哥（引）摩（引）彌（引）娑（引）達野呼（引）婆誐鑁嚩日囉（二合）阿哥（引）舍誐哩婆（二合）（三）嚩嚩吒吒怛囕（二合、引）（四）』<p>「『那謨曳那薩帝也（二合）那婆誐嚩帝（引）鉢囉（二合）倪也（二合、引）播（引）囉彌多（引）（一句）<#sp>薩怖（二合）吒（引）親捺嚩日哩（二合）尼作訖哩（二合）拏（二）<#sp>帝那薩帝也（二合）那播鉢剛（引）（三）<#sp>唵（引）地室哩（二合）輸嚕（二合）底薩蜜哩（二合）底尾惹曳（引）莎（引）賀（引）（四）』<p>「『唵（引）嚩日囉（二合）偶哩摩賀（引）尾儞踰（二合）（一句）<#sp>怛哩（二合）路哥尾惹曳說哩（二）<#sp>嚩日囉（二合）骨嚕（二合）馱（引）儗儞（二合）三摩曳（三）<#sp>嚩日囉（二合）馱（引）哩那謨窣覩（二合）帝（引）（四）<#sp>怛❥他（引）（五）<#sp>醯隸彌隸（六）<#sp>隸（引）隸羅隸囉（引）隸（七）<#sp>嚩日囉（二合）哥（引）哩母（二合）哥曳莎（引）賀（引）（八）』<p>「『那謨曳那薩帝也（二合、引）那婆誐嚩帝（引）（一句）<#sp>沒馱冐地囉耨多囉（引）（二）<#sp>嚩日囉（二合）達哩摩（二合）鉢囉（二合）踰儗拏<#sp>帝那薩帝也（二合）那悉❥❥（四）<#sp>唵（引）多（引）哩覩多（引）哩（引）覩哩（引）莎（引）賀（引）（五）』<p>「『唵（引）哥（引）摩嚩日哩（二合）尼悉馱（引）悉（一句）<#sp>尾戍馱（引）悉（二）<#sp>誐誐怒訥婆（二合）嚩踰儗那悉❥❥（引）（三）<#sp>鉢囉摩（引）叉哩（引）（四）<#sp>怛❥他（引）（五）<#sp>誐誐怒訥婆（二合）尾（引）（六）<#sp>誐誐那尾輸提（七）<#sp>薩哩嚩（二合、引）鼻鉢囉（二合、引）野鉢哩布囉尼（引）莎（引）賀（引）（八）』「於外曼拏羅，依位安幖幟，天及摩怛哩，并護世天等，各依位安住。四隅及四門，安其十會主，各持歌樂具，皆以本心明，各安於本位。如是曼拏羅，安諸賢聖已，然後阿闍梨，依法入壇場，請召諸賢聖，當結鈎召印。誦召請明曰：<p>「『唵（引）摩賀（引）蘇珂嚩日囉（二合）薩埵悉❥吽（一句）<#sp>薩哩嚩（二合）怛他（引）誐旦薩摩（引）哥哩沙（二合）野❥（二）<#sp>薩哩嚩（二合）嚩日囉（二合）俱攞地半（三）<#sp>捺摩曳埵（引）鉢囉（二合）尾（引）設野吽（四）<#sp>薩哩嚩（二合）路計說囕鉢囉（二合）尾設也（二合）（五）<#sp>三摩拽哩嚩（二合）馱（引）那野鑁（六）<#sp>薩哩嚩（二合）囉怛那（二合、引）地半摩尼囉（引）惹（引）難（七）<#sp>嚩尸（引）俱嚕呼（八）（引）<#sp>吽惡醯紇哩（二合）咄籠（二合）（九）』「誦召請明時，五大祕密主，最上金剛手，并餘諸賢聖，即降曼拏羅，令堅固安住，於是諸賢聖，施最上成就。然後阿闍梨，當依前儀法，作成曼拏羅，及作諸成就，圓滿一切事，盡無量無邊，調伏無與等。以如上章句，一切義清淨，諸佛善宣說，甚深如來部，善獲諸妙樂，是最上寂靜，諸佛之隨喜。」
21 一切相應諸佛三昧曼拏羅儀軌分<p>一切相應諸佛三昧曼拏羅儀軌分第二十一金剛手菩薩，復說甚深法，微妙不思議，廣大最上明。清淨本無相，無作而無盡，是真實究竟。最勝無有上，大適悅妙樂，以真淨法界，而利益眾生。最上義妙字，施一切成就，善施安樂法，以金剛入寤，而覺寤眾生。是祕密勝義，決定金剛具，為第一儀軌，最上無能勝，諸佛大三昧。而此大樂界，不思議所成，眾寶王莊嚴，依妙寂靜地，大牟尼所居。大適悅妙樂，自然天樂音，是最上愛樂。具種種供養，是最上適悅。無比寶宮殿，是最上安住。度無量眾生，是最上成就。演說微妙字，即金剛薩埵，修習普賢行，而引道眾生，證諸佛菩薩，最上諸成就。金剛手大主，所有妙欲樂，悉圓滿自在。<p>金剛手菩薩即說最上心明曰：<p>「吽（引）」說是大明時，金剛手菩薩，五祕密出生，真實印賢聖。常施諸欲樂，最上大自在，四大賢聖眾，皆化利眾生。此法於世間，最勝諸成就，勝義增長故，富有大聖財，能作大成就，施廣大利樂。無數諸賢聖，即金剛薩埵，今說諸賢聖，最上祕密明：<p>「怛❥他（引）摩賀（引）囉多室哩（二合）嚩日囉（二合、引）謨伽囉底（一句）<#sp>三摩野（引）那（引）莫嚩日哩（二合）尼（引）（二）<#sp>摩賀（引）囉多室哩（二合、引）嚩日囉（二合、引）謨伽囉底（三）<#sp>三摩野嚩日囉（二合）計隷（引）吉攞摩賀（引）囉多（四）<#sp>室哩（二合、引）嚩日囉（二合）謨伽囉底三摩野（五）<#sp>尾惹野嚩日囉（二合、引）摩賀（引）多囉（六）<#sp>室哩（二合、引）嚩日囉（二合、引）謨伽（引）囉底三摩野（七）<#sp>嚩日囉（二合）哥（引）彌說囉（引）彌底（八）「如是祕密明，若有人受持，是人獲諸印，及成一切法。復說此究竟，是上成就法，由如是法故，所作得究竟。若有諸行人，悞犯諸罪業，亦未曾成就，於諸祕密法，若依此法行，即得皆圓滿。欲作成就者，一日或一月，乃至於一年，但隨分隨力，先當依法儀，畫金剛手像。其身如月色，於大蓮花上，而結跏趺坐，作大高舉勢，種種莊嚴身，眾色光熾盛，如佛灌頂儀，左手持寶鈴，右執金剛杵。於前蓮華上，復畫四賢聖，左右各安二，皆作高舉勢。此名四親近，一作白蓮色，餘三如青蓮。金剛手後面，枳哩枳羅尊。而復於右邊，畫大金剛尊，右手撚箭勢，左手持寶幢，而復於左邊，畫波哩賀娑。如是諸賢聖，如寶灌頂相。畫此❥像已，或復作觀想，或復作供養，或能隨喜者，得究竟解脫，所作皆如意。如是金剛手，❥像祕密法，是最上大樂。若有愛樂者，當得最上樂，成就清淨法，以此清淨法，是真祕密義。」復說曼拏羅：「當擇清淨處，或上好園林，或伽藍精舍。擇如是處已，以眾寶莊嚴，懸鈴及瓔珞，幢幡并傘蓋，香花眾伎樂，依法而嚴飾，然後作成就，祕密曼拏羅。作成就法已，諸賢聖皆成。入此曼拏羅，大祕密中者，成金剛闍梨，諸所欲願樂，皆速得圓滿。阿闍梨先當，沐浴而潔淨，以妙香塗身，著新淨上衣，以寶鬘嚴身，手持眾妙花，誦金剛歌明，入於曼拏羅。」即說歌明曰：<p>「鉢囉（二合）尾舍婆誐鑁（一句）摩賀（引）穌珂謨（引）叉補囕（二）薩哩嚩（二合）悉提穌亢囉咩（三）鉢囉摩穌枯（引）怛摩悉❥（引）（四）❥吽（引）鑁（引）鑁（引）呼（引）鉢囉（二合）悉❥莎（五）「入曼拏羅已，手持眾妙花，而結佛眼印，即誦此心明，擲花而禮拜。」其禮拜明曰：<p>「唵（引）波囉摩穌珂（引）舍野（一句）薩囉哩多尾邏（引）娑那彌帶（引）（二）那摩（引）彌婆誐嚩當（三）❥吽（引）鑁（引）呼（引）（四）呬呬呬呬（五）鉢囉（二合）帝（引）蹉酤穌❥（引）惹里那（引）他（六）「擲華作禮已，依金剛薩埵，如作灌頂勢，持金剛鈴杵，誦灌頂三昧。」其灌頂明曰：<p>「唵（引）薩哩嚩（二合）沒馱嚩囉囉怛那（二合）散左野（一句）<#sp>鉢囉（二合）怛踰（二合）鉢多（二合）禰咩摩酤吒（引）野那摩（二）<#sp>阿毘詵左❥（引）（三）<#sp>鉢囉（二合）嚩囉嚩日囉（二合）達囕（四）<#sp>室哩（二合、引）嚩日囉（二合）薩埵三摩野薩怛鑁（三合）摩㰠（呼郎切）（五）「杵表真實理，振鈴為法音，三昧是大印，安住誦心明。持此鈴杵者，即成金剛手，是大阿闍梨，金剛手無異。此最上祕密，三種三昧法，成就曼拏羅，最勝無倫比。」復說成就法：「最甚深究竟，由究竟法故，得決定成就。若復有行人，三業不清淨，未得成就者，皆悉得圓滿。行人當依法，先作菩薩像，塑畫或雕鏤，於菩薩像前，獻種種供養，執金剛鈴杵，以三種三昧，諸鉤召大明，依儀軌作法。所有三三昧，諸鉤召大明，皆以鉤召印，亦用最上明。而彼大明曰：<p>「『薩哩嚩（二合）怛他（引）誐多烏多摩悉❥（引）哥哩沙（二合）拏（一句）<#sp>鉢囉摩囉喝寫三摩野（二）<#sp>嚩日囉（二合）儗覩鉢賀（引）囉❥（三）<#sp>鉢囉摩❥嚩日囉（二合）達囉（四）<#sp>嚩日囉（二合）薩埵薩穌亢鉢囉（二合）沒❥（五）<#sp>穌囉多薩怛鍐（三合）摩㰠（六）<#sp>鉢囉（二合）底沒❥沒馱呬吽（七）<#sp>嚩囉嚩日囉（二合）哥哩摩（二合）鉢囉摩（引）叉囉（八）<#sp>惡叉焬婆嚩（九）<#sp>鉢囉（二合）悉地穌珂騷摩那寫（十）<#sp>三摩野（引）❥悉❥❥（引）鑁（十一）<#sp>鉢囉摩（引）薩母哩底（二合）達囉（十二）<#sp>薩哩嚩（二合）踰誐尾惹踰蹉囉（二合）野（十三）<#sp>鉢囉（二合）嚩囉戍地穌契婆嚩（十四）<#sp>鉢捺摩（二合）囉（引）惹呬呼（引）（十五）<#sp>鉢囉（二合）嚩囉鉢囕鉢囉摩（十六）<#sp>薩哩嚩（二合）悉地鉢囉彌說囉（十七）<#sp>鉢囉（二合）婆嚩呬珂誐哩婆（二合）（十八）<#sp>薩多旦薩蜜哩（二合）❥彌（十九）<#sp>❥吽鑁呼（引）（二十）<#sp>虎盧虎盧（二十一）<#sp>悉❥薩摩（引）哥哩尸（二合）覩（二十二）<#sp>摩賀（引）三摩拽（二十三）<#sp>薩哩嚩（二合）怛他（引）誐多三摩野（二十四）<#sp>蘇囉多薩怛鑁（三合）摩㰠（二十五）』「根本大祕密，三種三昧法，然當依本尊，成就諸供養，以供養大明，而作歌舞等。即說諸如來，聖最上成就，大供養儀軌，大祕密三昧，金剛歌舞等。最上大明曰：<p>「『薩哩嚩（二合、引）耨囉（引）誐蘇珂三摩那三（引）（一句）怛鑁（二合）嚩日囉（二合）薩埵蘇囉多（二）三摩焬婆嚩彌（三）摩賀（引）蘇珂担哩（二合）除蹉囉（二合）野捺（四）鉢囉（二合）底鉢❥悉❥左（五）羅虞鉢囉（二合）拏多（六）』「最上大祕密，三種三昧法，安住諸成就。此大法儀軌，如彼本尊法，用印亦皆然。持誦於心明，即說諸如來，安住成就法，最上真實義，大祕密三昧，金剛歌舞等，諸大勝法明。」而說彼明曰：<p>「唵（引）阿（引）哥（引）輸怛波（二合）捺唧賀那（二合）埵（引）（一句）<#sp>捺那（引）禰儞馱那鉢囕（二）<#sp>摩賀（引）嚩日囉（二合）三摩野薩怛侮（二合、引）（三）<#sp>嚩日囉（二合）薩埵鉢囉（二合）悉❥彌（四）<#sp>薩哩侮（二合）怛摩摩賀（引）悉地（五）<#sp>摩咍說哩也（二合、引）地乃嚩多（六）<#sp>薩哩嚩（二合）嚩日囉（二合）馱嚕囉（引）惹（引）（七）<#sp>悉❥彌鉢囉摩（引）叉囉（八）<#sp>儞哩禰（二合）設設（引）說多室左（二合）悉（九）<#sp>薩哩嚩（二合）囉（引）誐（引）耨囉（引）誐拏（十）<#sp>怛怛尾（二合、引）那悉❥婆誐鑁（十一）<#sp>摩賀（引）囉（引）誐摩賀（引）囉多（十二）<#sp>阿爹焬（二合）怛戍馱薩哩嚩（二合）（十三）<#sp>誐囉阿禰目訖多（二合）薩怛（二合）他誐多（十四）<#sp>三滿多婆捺囉（二合）薩哩嚩（二合、引）怛摩（二合、引）（十五）<#sp>冐地薩埵鉢囉（二合）悉❥彌（引）（十六）<#sp>薩哩侮（二合）怛摩摩賀（引）悉地（十七）<#sp>哩摩（二合）咍說哩也（二合、引）誐囉（二合）母捺囉（二合）野（引）（十八）<#sp>悉❥嚩日囉（二合）摩呼（引）怛哥（二合）哩沙（二合）（十九）<#sp>嚩日囉（二合）誐哩嚩（二合）阿鉢底摩摩（二十）「此根本大明，真實之理法，若人依法誦，是人成諸聖，得聖財自在，能成諸難事。此金剛薩埵，成最上祕密，攝諸大成就。依勝法儀軌，速召金剛手，所成就諸法，而集大富樂。此勝法當就，即見眾色光，或出餘祥瑞。阿闍梨見已，即獲大富樂，諸儀軌成就，皆隨心所作。此名為根本，三種三昧法，作此成就事，諸賢聖降臨。依此本尊法，諸賢聖亦然，歌舞等諸儀，亦同前本尊。本尊生警寤，當以根本明，振鈴及歌舞，而以羯磨印，或用三昧印，如是諸儀軌，以金剛入寤，皆當令警覺，成一切三昧，出過本尊法。此最上祕密，三種真實法，金剛歌舞等，是為最成就。行人作法者，當隨意隨力，選擇殊勝地，宮殿及園林，或寶或眾花，嚴飾其勝地。行人當沐浴，著新淨妙衣，然後安尊像，彩畫或塑像，敷設布壇場，依法嚴佛事。行人於像前，以本尊儀法，持金剛鈴杵，而作於警覺，鈎召各安置，供養作成就。既作成就已，於四威儀中，語言及戲笑，處處皆隨意。最上祕密輪，隨所欲皆成，諸成就自在，脫老病死苦。即如金剛手，是金剛部王，一切印自在，其相不可見，解脫諸禁縛，攝一切有情，能作大主宰，善為諸成壞，作一切愛敬，諸成就最勝，世間大自在，最上第一樂，如清淨蓮海。若能修習者，是即建法幢，高顯出三界，皆得善勝利。如是金剛手，說根本最上，三種三昧法，供養成就儀，及諸鈎召等，祕密大安樂，諸佛皆隨喜。金剛手心印，攝諸眾生心，是金剛薩埵，廣修普賢行。自在若虛空，從自性真理，一法生無邊，如清淨蓮海。此最上妙樂，甚深大祕密，能作諸成就，是建妙法幢，獲如是成就，最上妙法樂。」
。
<juan><juan>佛說最上根本大樂金剛不空三昧大教王經卷第七<p>明教大師臣法賢奉<#sp>詔譯
24 最上成就印相分<p>最上成就印相分第二十四<p>爾時金剛手菩薩，宣說此決定不空最上善巧微妙廣大不可思議甚深之法，所有盡無盡成就法，皆悉能成：「行人當隨意隨處，結跏趺坐心意調柔，然後以左手結堅固一切智印，安於左胯之側，右手戲擲金剛杵，以金剛三業成就故，是即金剛薩埵。依如是法儀，速成堅固不退，乃至諸大菩薩及如來地，於諸成就得大自在，如是金剛薩埵一切處堅固。行人設復未入曼拏羅，修此大印者，得諸佛恭敬供養，獲一切聖財，大樂自在。此大祕密印，三界中最上，成就此大印，與金剛薩埵等無有異。所有諸成就及種種事業大妙樂等，以此大印故皆悉圓滿，所求之法無不成就。」<p>復說金剛薩埵根本大印：「以此印故，於一切曼拏羅，所有三昧鉤召入寤敬愛等，種種成就法皆得圓滿，亦名金剛祕密三昧印。其印當十指相合，名為金剛合掌，又復十指相交如拳，名為金剛縛。以此金剛縛，展二頭指及二拇指，復屈二中指入於掌內，與二拇指相捻，二頭指平正如金剛杵，是名金剛薩埵根本大印，即此根本大印。復二中指如鈎，安於本心如作鈎召勢，是名金剛鈎印。此金剛鈎印，與金剛薩埵作大愛樂。若用此鈎印及心明作鈎召時，金剛薩埵生大愛敬，速降曼拏羅，當得金剛薩埵大欲大樂。如是鈎召已，所有一切如來及諸菩薩，乃至一切有情，悉皆平等速得鈎召，若鈎召不降赴者，速得破壞。」<p>復說大樂金剛三昧心閼伽印：「先當二手作如金剛鉢相，然結前金剛印，後以二中指如花枝，當以心明加持。以此三昧閼伽印，若授灌頂者，是人得一切自在。此印功用亦如前印，於一切法皆得用之。」<p>復說入曼拏羅幡印：「當右手竪三指如幡，拇指與小指頭相捻，作嬉戲歌舞，入於曼拏羅而先頂禮本尊。若結此印入曼拏羅者，即成金剛阿闍梨，定成供養事。然後隨力隨意，以香華幖幟等當獻供養。復用結幡印，頂禮於本尊而發是言：『我今頂禮本尊。』言已即作金剛合掌安於頂上，頂禮金剛薩埵及諸如來而伸稱讚。然後二手作金剛縛，拇指相交，各屈頭指，安自頂上如戴寶冠。復改金剛拳，於頂左右而作繫鬘相，復如垂帶勢。作是印法已，當想如金剛薩埵授己灌頂，然後以大樂金剛甘露水自灌其頂。作灌頂已，所有金剛阿闍梨法皆得成就。<p>「又復若為弟子授灌頂者，當以金剛合掌作頂禮印，以眾妙花授與灌頂。如是印法及諸曼拏羅儀，即成一切成就自在，是名金剛薩埵印成就儀。」<p>復說印法：「若欲召請金剛薩埵者，行人當跏趺而坐，結大樂祕密金剛鈎印及誦心明而作鈎召，然後依法獻種種歌舞等供養而伸稱讚，復結嬉戲印作禮持誦，以金剛歌舞等供養故，所作之法即得成就。即說最上祕密金剛歌曰：<p>「『薩哩嚩（二合、引）努囉（引）誐穌珂素（引）怛摩（二合）那娑（引）（一句）<#sp>怛鑁（二合）嚩日囉（二合）薩埵波囉摩穌囉多（二）<#sp>婆嚩彌（引）摩賀（引）穌珂涅哩（二合）除（引）薩囉（二合）野捺（三）<#sp>鉢囉（二合）底鉢爹悉❥左羅具鉢囉（二合）拏多（四）』<p>「如是金剛歌，若常讚詠者，得大樂尊堅固愛敬作諸成就。此大祕密歌常持於本心，若於讚歎時令唇齒相合，依諸儀軌不離金剛語，善成諸部法，詠吽字等歌，隨力而作隨其所欲，以調順語業微出其聲，令梵音和雅歌詠金剛薩埵法。此最上成就歌，當於一切處隨意持誦，當用金剛薩埵大印，其印左手作智拳，右手持金剛杵，以此印明當作成就法。<p>「如是等印，皆依本尊法及用心明，所作皆成。」復說一切如來印相：「其印以二手先作一切如來金剛智拳，如金剛寶灌頂法而作灌頂，灌於五處。復作合掌如供養勢，磔開其手却作二拳，左拳向外豎立頭指，右拳向內安於本心成印，此一切如來智拳大印，是決定不空。結此印時獲不退地，當證阿耨多羅三藐三菩提，是人不可見，遠離諸禁縛，乃至諸魔軍亦不能嬈亂。又復結此印者，當觀如佛，若供養此人，當如供養諸佛菩薩。如是大印儀，所有三昧印、蓮華印、金剛印，皆亦如是。所謂羯磨印者，先二手平仰，二拇指舒向於頭指，安於本心已，復作如寶灌頂成印。<p>「又復如前，二手平仰各微屈頭節，二中指相結如金剛蓮華，即成法印。」即說此印明曰：<p>「阿（引）呼（引）怛囕（二合、引）紇哩（二合、引）吽（引）（一句）<p>「又復改羯磨印，以左手作金剛拳，屈拇指入拳內，此成一切如來智拳大印。<p>「又復以右手如捻衣角鉤於本心，而復展手作觸地相，此成降諸魔軍印。<p>「又復不改此印，而復仰手成印，是名出生印，亦名施願印，亦名授記印。復以此印作捻衣角，如開蓮華勢成印，是名出生法印，亦名清淨諸法印。復以此印，豎三指如幡，即成幡印。結此印時，所有願求決定成就。」<p>復說一切如來智拳大羯磨印成就：「若用此印安病人身，其病即差。若安於心，諸毒銷除，乃至邪印法等悉皆滅壞。」即說明曰：<p>「唵（引）吽（引）（一句）<p>「用此明同前羯磨印法，功能成就。若結印持誦此明，旋轉於身獲大辯才，所有一切如來最上大密印，悉得堅固。如是若安於諸根，得諸根圓滿，若稱念諸佛已，旋轉諸方復安於本心，或自求成就，或為他作，皆悉得大悅樂，乃至證佛菩提。若結此印觀想諸佛，當了五蘊如陶師輪，然後身作禮敬，口誦大明，一心正念觀想，住於捨念、戒、精進、慈、定、智慧、方便力，堅固出生陀羅尼門，滿足十地，行四無礙，解十八不共法，以毘首羯磨法廣饒益眾生，以金剛三業作大佛事。」即說諸大明曰：<p>「唵（引）冒地唧多嚩日哩（二合、引）（一句）<p>「唵（引）三滿多跋捺囉（二合）左哩曳（二合）（一句）<p>「唵（引）進多（引）摩尼（一句）<p>「唵（引）阿❥嚕提（一句）<p>「唵（引）惹（引）底尾嚩哩帝（二合、引）（一句）<p>「唵（引）薩哩嚩（二合）尾倪也（二合）儞（引）（一句）<p>「唵（引）尾囉（引）誐達哩摩（二合）帝（一句）<p>「唵（引）尾（引）哩也（二合）葛嚩濟（引）（一句）<p>「唵（引）薩哩嚩（二合）誐（引）彌儞（引）（一句）<p>「唵（引）嚩日囉（二合）捺哩（二合）茶唧帝吽（一句）<p>「唵（引）薩哩嚩（二合）怛他（引）誐帝（一句）<p>「唵（引）莎婆（引）嚩戍馱達哩摩（二合）多（引）倪也（二合、引）那尾戍地（一句）<p>「唵（引）達哩摩（二合）尾輸馱❥（一句）<p>「唵（引）尾遜婆嚩日哩（二合）尼發吒（半音）（一句）<p>「唵（引）哥（引）摩囉（引）儗（引）（一句）<p>「唵（引）❥嚩日哩（二合、引）（一句）<p>「唵（引）吽薩哩嚩（二合）捺（引）摩❥<p>「唵（引）紇哩（二合）（一句）<p>「唵（引）阿哥（引）囉目契（引）（一句）<p>「唵（引）鉢囉（二合）倪也（二合、引）播（引）囉彌帝（引）（一句）阿鑁吽唵（引）阿（引）（一句）<p>「唵（引）薩哩嚩（二合）怛他（引）誐多哥（引）野（引）儗哩（二合、引）（一句）<p>「唵（引）薩哩嚩（二合）怛他（引）誐多嚩（引）儗尾（二合）戍地（引）（一句）<p>「唵（引）薩哩嚩（二合）怛他（引）誐多唧多嚩日哩（二合、引）阿（引）（一句）<p>「如是一切如來語印法鼓，出微妙之音，有微妙之義，是大法語，是諸佛心，能決定成就所作事業。當依法持誦念諸佛已，然後以一切如來正念及一切如來印，而作成就。」<p>復說金剛火焰日輪印相：「先結金剛大印，復改作三昧印，後復作金剛縛已，諸指皆如火焰輪，二中指如金剛杵成印。此印能調伏三界，亦能作敬愛金剛薩埵。<p>「又復，不改前印，左手作拳，頭指豎立如期尅相，右手如鈎成印，是名降三界印。此印能鈎召一切。<p>「又復，二手作忿怒拳已，復作金剛鈎如期尅相成印，是名金剛鈎印。此印善作一切事，能作諸成就。<p>「又復，作金剛合掌，十指如火焰成印，是名顰眉菩薩印。此印善作種種事，善調伏諸惡。<p>「又復，作金剛合掌，復左手如鉤勢成印。此印能鉤召一切，亦能作入寤法，悉得成就。<p>「又復左手作金剛拳，右手如三叉成印。此印能脫一切枷鏁禁縛。<p>「又復，二手如開敷蓮華成印。此印能斷一切煩惱。<p>「又復，二手作金剛縛，二拇指相並成印，亦名降三界印。此印善作鉤召調伏最上成就。<p>「又復，右手頭指鉤左手頭指如挽弓勢成印。此印善作鉤召，亦能作諸敬愛。<p>「又復，如降三界印，右手作金剛拳展臂，以小指安左手背成印。此印善破諸惡邪印，善作諸成就。<p>「又復，二手作金剛縛，柔軟緊密成印。是名金剛成就印。<p>「又復，二手作金剛縛，二拇指與頭指如金剛杵成印。此印能破壞諸惡。所有幡印與鈴印，皆作最勝法，亦能破壞諸惡，三界中殊勝，是金剛薩埵灌頂印。<p>「又復，金剛部賢聖印，二手作金剛拳。依此法儀本部賢聖，以金剛寶作灌頂，作金剛合掌，以淨帛覆面，二拇指如金剛。當作金剛灌頂已，然後依法作禮，受持金剛杵，乃隨力獻阿闍梨供養，即得成一切法。<p>「如是等諸部印相，皆依法結，同大明用，即得所作成就。」
25 最上祕密儀軌分<p>最上祕密儀軌分第二十五爾時諸如來，及大菩薩眾，金剛賢聖等，共異口同音，發如是問言：「金剛手菩薩！如仁者所說，最上羯磨法，善作諸成就，其所說儀軌，微妙真實理，從無相之法，而現諸儀軌，是儀軌云何，何名最上教？復何為根本，何名本無有，復名金剛手？以何為大欲，復何名大樂？何名為善賢？何名高舉勢？何名諸法中，自在金剛手？內外大心明，云何而出生？根本微妙歌，何說復何義？大金剛三昧，此法名何等？云何菩提心？云何三摩地？云何菩提行？以何降魔軍？云何證菩提？云何本部生？云何欲解脫？何者三種名？云何一切處，大金剛大樂？何不空三昧？何八曼拏羅？當有何果利，及成就儀軌？大祕密真理，以何而演說？云何本尊法？諸部復云何？云何灌頂理？云何賢聖眾？云何五祕密？何名虛空藏？如何幖幟法，一切鈎召法？云何諸供養？云何見前法？云何成就儀？云何非勤苦？如是諸祕密，最上真實理，為成微妙字，而廣利眾生，如上為宣說。」是時金剛手，受諸佛勸請，為利眾生故，而說如上法：「所言儀軌者，謂諸法儀軌，是無儀軌法。饒益諸眾生，而現諸儀軌，由如是儀軌，清淨諸法故。言最上教者，謂攝一切法，出生佛菩薩，祕密真實理，是名最上教。所言根本者，謂即真實智，徧滿虛空界，如金剛堅固。是大欲大樂，最上微妙字，即金剛薩埵，諸儀軌實理。所言本無者，如虛空本性，謂金剛薩埵，是大堅固身，是名本無有。言金剛手者，是即大自在，善施諸成就，是金剛部主，愛樂微妙字。所言大欲者，謂離諸過失，了達究竟法，是名為大欲。所言大樂者，謂真實妙理，即金剛薩埵，出生所依故。所言善賢者，謂清淨法界，解脫諸如來，遍滿普賢身。其高舉勢者，謂所有成就，最上自在印，鈎召諸成就，是名高舉勢。所言諸法中，自在金剛手，謂即根本教，真實微妙理。若至心誦持，獲一切功德，是名諸法中，自在金剛手。所言菩提心，謂不可思議，廣大甚深法，成就諸妙樂。能變化一切，清淨菩提心，由是而堅固，作諸殊勝業，安住三摩地。即此三摩地，金剛智出生，從金剛所生，名金剛薩埵，此即諸佛身，是名菩提心。所言大金剛，謂攝諸有情，令修我教法，祕密真實理，若常修習者，即成大金剛。所言菩提行，謂觀諸有情，染著諸煩惱，為利益彼故，常行普賢行，是名菩提行。所言降魔者，謂即諸魔心，是心即如來，若能調伏心，無復諸魔嬈，是即降魔軍。所言證菩提，謂解悟本心，堅固菩提智，了真實妙理，即成等正覺，是名證菩提。又言金剛手，謂調伏諸惡，令迷者悟解。諸佛金剛杵，堅固菩提心，諸佛所付授，是法界真理，受持為器仗，成就諸法故，是名金剛手。所言本部生，謂智度為母，方便解為父，從金剛手法，出生諸部法，是名本部生。所言欲解脫，謂大欲大樂，善獲諸成就，諸成就樂句，是即大樂法，是名欲解脫。所言三種名，謂三世無邊，而悉能調伏，而作三界主。復名為三寶，復名為三界，能作諸成壞，是為三種名。所言一切處，大金剛大樂，謂一切有情，欲廣大利益，其心無定止。若於一切處，安住堅固心，了達真實義，是名一切處。所言根本歌，及內外心明，謂三有最勝，成就大自在。菩薩利有情，是大欲大樂，祕密微妙句，吽字歌心明，乃至外心明，皆真實理智。以外祕密心，而生悅樂故，所作皆成就，名根本歌等。其不空三昧，謂作成就法，以微妙大樂，所作獲成就。非勤苦而得，此大三昧法，諸佛不能越，名不空三昧。八曼拏羅者，謂隨其處所，但以隨分力，各稱彼根性，隨時作諸法，即現賢聖眾，其所得果報，獲大究竟福。作此曼拏羅，先觀察十方，當從北起首，而乃絣四線，分列八壇相，皆依本儀法。依本尊相應，想成曼拏羅，作諸成就法，即此曼拏羅，是大真實理。所言大祕密，謂諸祕密法，而本無所有，是大樂金剛，即同普賢身，金剛眾大主，是名大祕密。所言本尊法，謂根本最勝，曼拏羅之主，是最上大欲，是大適悅心，而常現笑容。其身如月色，眾寶嚴身相，光明普照耀，是三有最勝，施諸妙樂境，善成微妙句，故號為本尊。所言灌頂理，謂佛寶功德，三界無比法，唯此寶最勝，受佛灌頂者，而證法王位，是名灌頂理。所言三摩地，當結跏趺坐，而結禪定印，以左手押右，觀想金剛手，是名三摩地。所言賢聖眾，謂金剛賢聖，是真實義智，善悟解一切。諸成就最勝，一切大吉祥，具諸法聖財，一切法中最，所有成就法，皆賢聖印相，即金剛薩埵，祕密大主宰。所言五祕密，謂毘盧遮那，及不動如來、寶生、無量壽、不空成就等，是名五祕密。所言諸部者，謂一切如來，真實之妙理，成金剛薩埵。毘盧遮那佛，不動如來部，寶生、無量壽、不空成就等，真理亦如是。又金剛部主，善調諸惡者，以純善方便，如日而普照。此金剛部尊，饒益諸有情，善成諸教法，毘首金剛部，是攝大方便。觀自在菩薩，依眾蓮華部，獲最上成就。觀自在菩薩，即金剛薩埵，蓮華部真理，攝三摩地智，蓮華部清淨，能淨諸有情。所言虛空藏，謂即大聖財，遍滿於虛空。虛空藏菩薩，是大灌頂法，所有寶生部，是無盡寶藏。大灌頂法幢，善攝一切願，即金剛薩埵。於諸曼拏羅，常施真實理，金剛部灌頂，寶生無量壽，真理亦如是。根本諸幖幟，是最上成就，以妙真實理，是自在器仗。五種大祕密，即是金剛杵，其諸部幖幟，謂真實理智。諸佛毘首行，即證大菩提，而彼金剛部，寶部、蓮華部，善攝一切義，成就祕密法。所言鈎召法，謂諸祕密儀，以金剛鈎鈴，而作於鈎召。所言諸供養，謂諸祕密儀，適悅而供養，種種歌舞等。所言見前法，謂諸祕密儀，各用於本印，然後當一心，持誦真實理。又復諸如來，諸成就見前，以大三昧法，真實微妙理，是根本真空，金剛薩埵性，是即普賢身，亦為金剛主。所言成就法，謂諸儀軌中，所作成就事，當依本尊法，而作諸成就。但隨所住處，諸儀軌皆成，依法持鈴杵，覺悟於世間，欲成就諸法，速成根本教。所言非勤苦，謂所作成就，而不須加行。隨意隨處所，隨欲隨飲食，乃至四威儀，語言及戲笑，但發至誠心，住等引相應，依本尊儀法，如是相應理，速成一切法。此根本大教，是甚深祕密，若依法修習，所願皆圓滿。所有諸如來，及諸大菩薩，常受持此法，是最上大樂，真實微妙句，大欲大妙樂。」