<$羅國密林寺三藏賜紫沙門臣天息災奉<#sp>詔譯<p>如是我聞：<p>一時，世尊在王舍城鷲峯山中，與大比丘眾千二百五十人俱，并諸百千俱胝那庾多菩薩，復有百千俱胝那庾多梵王帝釋護世，諸大眾等，恭敬圍遶。<p>爾時，世尊於吉祥寶藏師子座上結跏趺坐。是時聖觀自在菩薩摩訶薩即從座起，偏袒右肩，右膝著地，瞻仰尊頭目不暫捨，合掌恭敬，歡喜踊躍，頭面禮足而白佛言：「世尊！唯願世尊為我說是小字般若波羅蜜多經。令諸眾生得聞是法，獲大福德，一切業障決定消除，當來速獲無上菩提。若有眾生發至誠心，受持讀誦此真言者，隨所求願，決定成就，無諸魔難。」<p>爾時，世尊告聖觀自在菩薩摩訶薩：「善哉，善說是言。善哉，善哉！善男子！汝能如是至心為諸眾生，令得安樂長壽。善男子！汝應諦聽，至心聽我說是小字般若波羅蜜多經。若諸眾生聞說是法，獲大福德，一切業障皆悉消除，決定速證無上正等菩提。若有眾生發心受持此真言者，無諸魔事，皆得成就。」<p>是時，聖觀自在菩薩摩訶薩復白佛言：「世尊！善逝今說，為諸眾生令得安樂。」<p>爾時，世尊而於一時入三摩地，名解脫一切眾生。從定起已，眉間毫相放百千俱胝那庾多光明。此大光明普照一切諸佛剎土，所有無量眾生蒙光照曜，皆得決定速證阿耨多羅三藐三菩提；所有地獄一切眾生皆獲安樂；諸佛剎土六種震動，於諸佛上又雨上妙栴檀、沈水、細粖之香，以用供養。<p>爾時，世尊說此般若波羅蜜多經。是時，所有一切菩薩摩訶薩，各各發起平等之心，發起慈愍心，發起憶念利他心，發起遠離一切罪障心，發起種種利益之心，發起般若波羅蜜多心。是時，世尊告聖觀自在菩薩摩訶薩：「汝等諦聽，我今為汝說是聖佛母小字般若波羅蜜多真言曰：<p>「曩莫（入）（一）<#sp>舍（引）吉也（二合、反）（二）<#sp>母曩曳（引）（三）<#sp>怛他（去、引）誐哆（引）野（引）（四）<#sp>㗚喝（二合）帝（引）（五）<#sp>三麼藥（二合、反）訖三（二合）沒䭾（引）野（六）<#sp>怛儞也（二合、反）他（引）（八）<#sp>母❥（引）母❥（引）（九）<#sp>摩賀（引）母曩曳（引）（十）<#sp>娑嚩（二合、引）賀（引）（十一）」<p>佛告聖觀自在菩薩摩訶薩言：「此聖佛母小字般若波羅蜜多真言，一切諸佛由是得阿耨多羅三藐三菩提，我亦由是小字般若波羅蜜多真言故得成無上正等菩提。往昔有佛亦名釋迦牟尼如來，於彼佛所聞說是法，彼佛說言：『如是三世一切諸佛，由斯法故方得成佛。』」<p>佛復告聖觀自在菩薩摩訶薩言：「我今為汝授其記別。汝於人間未來世中得成佛道，號普放光明吉祥寶峯王如來應正等覺。汝得聽聞如是妙法，應當受持讀誦，若自書寫，若教人書，思惟解了，復能為他一切眾生廣說其義，令彼書寫是經，於己舍宅受持讀誦，於未來世速成無上正等菩提。是時一切如來同證汝等。我今為汝復說般若波羅蜜多陀羅尼曰：<p>「怛儞也（二合、反）他（引）（一）<#sp>唵（引）（二）<#sp>惹（仁左反，下同）野惹野（二）<#sp>鉢訥麼（二合、引）避（引）（三）<#sp>遏嚩（無可反）銘（引）（四）<#sp>薩囉（來假反，下同）薩哩抳（尼貞反，下同）（五）<#sp>尾哩尾哩（六）<#sp>尾囉（引）尾哩（七）<#sp>企哩企哩（八）<#sp>儞嚩哆（去）弩（鼻音）（九）<#sp>播（引）攞❥（寧吉反）（十）<#sp>沒度（引）哆（引）囉抳（十一）<#sp>布囉抳（十二）<#sp>布囉野（十三）<#sp>婆（去）誐嚩（武末反）帝（十四）<#sp>薩㗚嚩（二合、引）❥（引）（十五）<#sp>麼麼（此處稱名）（十六）<#sp>布囉野（十七）<#sp>薩㗚嚩（二合）薩怛嚩（二合、引）難（上）左（十八）<#sp>薩㗚嚩（二合）揭㗚麼（二合、引）（十九）<#sp>嚩囉拏（引）❥（二十）<#sp>尾戍（引）駄野（二十一）<#sp>尾戍（引）䭾野（二十二）<#sp>沒䭾（引）地瑟姹（二合、引）❥（引）曩（二十三）<#sp>娑嚩（二合、引）賀（引）（二十四）」<p>佛告聖觀自在菩薩摩訶薩：「此勝妙法般若波羅蜜多陀羅尼，是能出生一切諸佛菩薩之母。若有眾生暫聞是法，所作罪障悉皆消滅。此法，一切諸佛及眾菩薩，經百俱胝劫說其功德不能得盡。若能受持讀誦此陀羅尼者，便同入一切曼拏攞中，得受灌頂。又如受持一切真言，皆獲成就。」<p>是時，聖觀自在菩薩而白佛言：「世尊！何故復說此般若波羅蜜多陀羅尼？」<p>世尊告言：「我為愍念一切少善方便懈怠眾生，是故說此般若波羅蜜多陀羅尼。令彼受持讀誦，若自書寫，若教他書。此等一切眾生，速疾證得無上菩提。」<p>「如是，如是！世尊善說是般若波羅蜜多陀羅尼。」<p>是時，聖觀自在菩薩摩訶薩復白佛言：「世尊！此法實未曾有。世尊！此法實未曾有。善逝世尊大慈，為欲救度一切少善方便懈怠眾生，令得利益安樂，說斯妙法。」<p>是時，世尊說此經已，諸大聲聞并諸菩薩摩訶薩，一切世間天、人、阿蘇囉、彥達嚩等，聞佛所說，皆大歡喜，信受奉行，作禮而退。