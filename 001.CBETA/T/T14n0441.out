<juan><juan>佛說佛名經卷第十九<p>爾時，佛告舍利弗：「舉要言之，現在諸佛說不可盡。舍利弗！譬如東方恒河沙世界，南方恒河沙世界，西方恒河沙世界，北方恒河沙世界，上下四維恒河沙世界，彼一切世界下至水際、上至有頂滿中微塵。舍利弗！於意云何？彼如是微塵可知數不？」<p>舍利弗言：「不也。世尊！」<p>佛告舍利弗：「如是同名釋迦牟尼佛現在世者，我現前見彼諸佛，母同名摩訶摩耶，父同名輸頭檀王，城同名迦毘羅，彼諸佛第一聲聞弟子同名舍利弗、目揵連，侍者弟子同名阿難。何況種種異名母？異名父？異名城？異名弟子？異名侍者？<p>「舍利弗！彼若干世界，彼人於何等世界著微塵？何等世界不著微塵？彼諸世界若著微塵及不著者，下至水際、上至有頂。舍利弗！復有第二人取彼微塵，彼若干微塵數爾所佛國土，阿僧祇億百千萬那由他世界，過爾所世界為一步。舍利弗！彼人復過若干微塵數世界為一步，彼人如是過百千萬億那由他阿僧祇劫行乃下一塵，如是盡諸微塵。舍利弗！如是若干世界，若著微塵及不著者滿中微塵，復更著十方世界。舍利弗！復過是世界，若著微塵及不著者，彼諸世界下至水際、上至有頂滿中微塵。<p>「舍利弗！復有第三人，取彼爾所微塵，過彼爾所微塵數世界為一步，彼若干百千萬億那由他阿僧祇劫行乃下一塵，如是盡諸微塵。<p>「復有第四人，取彼若干微塵數世界。若著微塵及不著者，下至水際、上至有頂滿中微塵。舍利弗！於意云何？彼諸微塵可知數不？」<p>舍利弗言：「不也。世尊！」<p>佛告舍利弗：「彼若干微塵可知其數，然彼同名釋迦牟尼佛，母同名摩訶摩耶，父同名輸頭檀王，城同名迦毘羅，第一弟子同名舍利弗、目揵連，侍者弟子同名阿難陀，彼佛不可知數。舍利弗！如是第五人、第六、第七、第八、第九、第十人。<p>「舍利弗！復有第十一人，是人彼若干微塵中取一微塵，破為十方若干世界微塵數分，如是餘微塵亦悉破為若干世界微塵數分。舍利弗！於意云何？彼微塵分可知數不？」<p>舍利弗言：「不也。世尊！」<p>佛告舍利弗：「復有人過彼若干微塵分佛國土為一步，如是速疾神通，行東方世界無量無邊劫下一微塵，東方盡如是微塵。若著微塵及不著者，下至水際上至有頂滿中微塵。如是南方乃至十方，下至水際上至有頂滿中微塵。舍利弗！於意云何？彼微塵可知數不？」<p>舍利弗言：「不也。世尊！」<p>佛告舍利弗：「彼若干微塵分可知其數，然現今在世同名釋迦牟尼佛，母同名摩訶摩耶，父同名輸頭檀王，城同名迦毘羅，第一弟子同名舍利弗、目揵連，侍者弟子同名阿難陀，不可知數。何況種種異名佛？異名母？異名父？異名城？異名弟子？異名侍者？<p>「舍利弗！我若干微塵數劫住世，說一同名釋迦牟尼不可窮盡。如是同名然燈佛、同名提波延佛、同名燈光明佛、同名一切勝佛、同名大稱佛、同名波頭摩勝佛、同名毘婆尸佛、同名尸棄佛、同名毘舍浮佛、同名拘留孫佛、同名拘那含牟尼佛、同名迦葉佛。如是等同名乃至異名侍者，現在世者我今悉知，汝等應當一心敬禮。」<p>爾時，佛告舍利弗：「若善男子、善女人求阿耨多羅三藐三菩提者，當先懺悔一切諸罪。若比丘犯四重罪，比丘尼犯八重罪，式叉摩那、沙彌、沙彌尼犯出家根本罪，若優婆塞犯優婆塞重戒，優婆夷犯優婆夷重戒，欲懺悔者，當淨洗浴著新淨衣不食薰辛，當在靜處修治室內，以諸幡華莊嚴道場，香泥塗畫懸四十九枚幡，莊嚴佛座，安置佛像，燒種種香栴檀沈水，薰陸多伽羅蘇撻陀，種種末香塗香，燒如是等種種妙香散種種華，興大慈悲願救苦眾生，未度者令度，未解者令解，未安者令安，未得涅槃者令得涅槃。晝夜思惟如來本行苦行，於無量劫受諸苦惱不生疲厭，為求無上菩提故，於一切眾生自生下心如僮僕心。<p>「若比丘懺四重罪，如是晝夜四十九日，當對八清淨比丘發露所犯罪，七日一對發露，至心殷重悔昔所作，一心歸命十方諸佛，稱名禮拜隨分隨力，如是至心滿四十九日罪必除滅，是人得清淨時當有相現。若於覺中、若於夢中，見十方諸佛與其記莂。或見菩薩與其記莂，將詣道場共為己伴，或與摩頂示滅罪相。或自見身入大會中處在眾次，或自見身處眾說法，或見諸師淨行沙門，將詣道場示其諸佛。<p>「舍利弗！若比丘懺悔罪時，若見如是相者，當知是人罪垢得滅，除不至心。若比丘尼懺悔八重罪者，當如比丘法，滿足四十九日當得清淨，除不至心。<p>「若式叉摩那、沙彌、沙彌尼，懺悔根本重罪，當對四清淨比丘、比丘尼，如上法滿二十一日當知清淨，除不至心。<p>「若優婆塞、優婆夷懺悔滅罪，應當至心恭敬三寶，若見沙門恭敬禮拜生難遭想，請詣道場設種種供養，當請一比丘心敬重者，就其發露所犯諸罪至心懺悔，一心歸命十方諸佛稱名禮拜，如是滿足七日，必得清淨除不至心。」<p>爾時，世尊而說偈言：「得成菩提降伏魔，自在經行道樹下，證無障礙眼及身，法界平等如虛空。十億國土微塵數，菩薩弟子眾圍繞，得於一切寂靜心，善住普賢諸行中。佛身相好妙莊嚴，放於種種無量光，普照十方諸國土，諸佛不可思議力，見諸國土悉無垢，無量妙色清淨滿，諸佛所有勝妙事，承佛神力見大眾。東方世界名寶幢，遠離諸垢妙莊嚴，彼處自在寶燈佛，於今現在彼世界。南方頗梨燈國土，清淨妙色普嚴淨，摩尼清淨雲如來，現今在世說妙法。西方無垢清淨土，名為安樂妙世界，彼自在無量壽佛，菩薩弟子現圍繞。北方世界名香燈，國土清淨甚嚴飾，無染光幢佛所化，現今自在道場樹，瑠璃光明真妙色，國土清淨勝莊嚴。無礙光雲佛如來，於今現在東北方，光明照幢世界中，現見滿足諸菩薩。自在吼聲佛彼處，現今在於東南方，種種樂樂佛世界，摩尼莊嚴妙無垢。勝妙智月如須彌，現今在於西南方，現見西北方如來，彌留光明平等界，彼處大聖自在佛，弟子菩薩眾圍繞。下方世界自在光，國土清淨寶炎藏，光明妙輪不空見，佛今住彼妙國土。上方世界光炎藏，彼世界名淨無垢，普眼功德光明雲，現見菩提樹下坐。」<p>爾時，舍利弗等大眾，承佛神力見十方過去未來現在諸佛無量無邊。爾時，舍利弗在大眾中悲泣流淚，白佛言：「希有世尊！若善男子、善女人，不發阿耨多羅三藐三菩提心者不得成佛。我等昔來猶如腐草，雖經春陽無悕秋實。」<p>爾時，慧命舍利弗則從座起，偏袒右肩右膝著地，合掌白佛言：「世尊！願更廣說十方所有諸佛名號，我等樂聞。」<p>爾時，佛告舍利弗：「汝當至心諦聽，我為汝說。舍利弗！從此世界東方過百千億世界，有佛世界名然燈。彼世界有佛，名寶集阿羅訶、三藐三佛陀，現在說法。舍利弗！若善男子、善女人，聞彼佛名至心受持憶念，是善男子、善女人畢竟得七覺分三昧，得不退轉阿耨多羅三藐三菩提心，超越世間六十劫。」<p>爾時，世尊以偈頌曰：「東方然燈界，有佛名寶集，若人聞名者，超世六十劫。<p>「舍利弗！東方有世界名寶集，彼世界有佛，名寶勝阿羅訶、三藐三佛陀，現在說法。若善男子、善女人聞彼佛名，至心受持憶念讀誦合掌禮拜。若復有善男子、善女人，以滿足三千大千世界珍寶布施，如是日日布施滿一百歲，如此布施福德比前至心禮拜功德，百分不及一，千分不及一，百千分不及一，數分不及一，算分不及一，譬喻分不及一。」<p>爾時，世尊以偈頌曰：「寶集世界，有佛寶勝，若人聞名，施不及一。<p>「舍利弗！從此東方過八百世界，有佛世界名香積世界，有佛名成就盧舍那阿羅訶、三藐三佛陀，現在說法。若人聞彼佛名，受持讀誦憶念禮拜，超越世間五百劫。<p>「舍利弗！從此世界東方過千世界，名樹提跋提。彼世界有佛，名盧舍那鏡像阿羅訶、三藐三佛陀，現在說法。若善男子、善女人聞彼佛名，受持讀誦，至心憶念，恭敬禮拜得脫三惡道。<p>「舍利弗！從此東方過二千世界，有佛國土名無量光明功德。彼世界有佛，名盧舍那光明阿羅訶、三藐三菩陀。若善男子、善女人聞彼佛名，五體投地深心敬重，受持讀誦恭敬禮拜，是人超越世間二十劫。<p>「舍利弗！東方過千世界有佛國土名可樂，彼佛名不動應供、正遍知。若善男子、善女人聞彼佛名，受持讀誦恭敬禮拜，是人畢竟不退阿耨多羅三藐三菩提，一切諸魔所不能動。<p>「舍利弗！東方過千世界有佛世界名不可量。彼處有佛，名大光明阿羅訶、三藐三佛陀，現在說法。若善男子、善女人聞彼光明佛名，受持讀誦恭敬禮拜，是人常不離一切諸佛菩薩，畢竟得不退轉阿耨多羅三藐三菩提。<p>「舍利弗！從此佛國土，東方過六十世界，有佛世界名然燈炬，佛名不可量聲阿羅訶、三藐三佛陀，現在說法。若善男子、善女人聞彼阿彌陀佛名，三遍稱南無無量聲如來、南無無量聲如來、南無無量聲如來，是人畢竟不墮三惡道，定得阿耨多羅三藐三菩提。<p>「舍利弗！復過彼世界度千佛國土，有佛世界名無塵。彼有佛同名阿彌陀劬沙阿羅訶、三藐三佛陀，現在說法。若善男子、善女人聞彼佛名，深心敬重受持讀誦恭敬禮拜，是人超越世間十二劫。<p>「舍利弗！復過二十千佛國土，有佛世界名難勝，彼處有佛，名大稱阿羅訶、三藐三佛陀。若善男子、善女人聞彼佛名，合掌作如是言：『南無大稱如來。』若復有人以須彌山等七寶，日日布施滿一百歲，比聞此佛名禮拜功德，百分不及一，乃至算數分不及一。<p>「舍利弗！復過三千佛國土有世界名光明，佛名寶光明阿羅訶、三藐三佛陀。若善男子、善女人受持彼佛名，超越世間一百劫，得不退轉阿耨多羅三藐三菩提。若有人不信聞名得如此功德，是人當墮阿鼻地獄滿足一百劫。<p>「舍利弗！東方過十千佛國土，有世界名光照明，彼處有佛，名得大無畏阿羅訶、三藐三佛陀，現在說法。若善男子、善女人聞彼佛名，受持讀誦恭敬禮拜，是人畢竟得大無畏，攝取無量無邊功德聚。<p>「舍利弗！過七千佛國土有世界，名摩尼光明，彼處有佛，名然燈火阿羅訶、三藐三佛陀，現在說法。若善男子、善女人聞彼佛名，至心恭敬禮拜受持讀誦，是人攝得如來十力。<p>「舍利弗！復過八千佛國土，有世界名真實，彼世界中有佛，號實聲如來阿羅訶、三藐三佛陀，現在說法。若善男子、善女人聞彼佛名，受持讀誦至心禮拜，是人畢竟得四聖諦，畢竟得阿耨多羅三藐三菩提。<p>「舍利弗！復過二十千佛國土，有佛世界名光明，佛名無邊無垢佛阿羅訶、三藐三佛陀，現在說法。若善男子、善女人聞彼佛名，至心信受受持讀誦恭敬禮拜，若復有人以滿三千大千世界七寶布施，比聞無垢佛名受持讀誦功德，千萬分不及一，乃至算數分不及一。何以故？若眾生善根微薄，不能得聞無垢佛名。若有善男子、善女人，聞無邊離垢如來名，是人非於一佛所種諸善根，亦非千佛所種諸善根，是人乃是百千萬佛所種諸善根，是人超越世間四十八劫。<p>「舍利弗！東方過九千佛國土，有世界名妙聲，佛名月聲阿羅訶、三藐三佛陀，現在說法。若善男子、善女人聞彼佛名，能受持讀誦至心禮敬，是人所得一切功德，百法具足如滿月，畢竟得阿耨多羅三藐三菩提。<p>「舍利弗！復過十千佛國土，有世界名無畏，佛名無邊稱阿羅訶、三藐三佛陀，現在說法。若善男子、善女人聞彼佛名，受持讀誦合掌作如是言：『南無無邊稱世尊。』若復有人七寶如須彌等布施，日日如是滿足百年，此福德聚比持佛名功德，百分不及一，乃至算數譬喻所不能及。<p>「舍利弗！復過千五百佛國土，有世界名曰然燈，佛名日月光明阿羅訶、三藐三佛陀，現在說法。若善男子、善女人聞彼佛名受持讀誦，䠒跪合掌右膝著地，三遍作如是言：『南無日月光明世尊、南無日月光明世尊、南無日月光明世尊。』是人速成阿耨多羅三藐三菩提。<p>「舍利弗！復過三十千佛國土，有世界名無垢，佛名無垢光明阿羅訶、三藐三佛陀，現在說法。若善男子、善女人、天、龍、夜叉、羅剎、若人非人，聞是佛名，畢竟不退阿耨多羅三藐三菩提，不入惡道。<p>「舍利弗！東方過十千佛國土，有世界名百光明，佛名清淨光明阿羅訶、三藐三佛陀，現在說法。若天、龍、夜叉、非人聞名者，必得人身，遠離貪瞋癡煩惱，若人聞不信者，六十千劫墮大地獄。<p>「舍利弗！復過百佛國土，有世界名善德，佛名日光明阿羅訶、三藐三佛陀，現在說法。若人畢竟清淨心稱此佛名，所得功德滿足如日輪，畢竟能伏一切諸魔外道，超越世間三十劫。<p>「舍利弗！復過六十千佛國土，有世界名住七覺分，佛名無邊寶阿羅訶、三藐三佛陀，現在說法。若人聞彼佛名，是人具足得七覺分，能置眾生著勝寶中，畢竟成就無量功德聚。<p>「舍利弗！復過五百佛國土，有世界名華鏡像，佛名華勝阿羅訶、三藐三佛陀，現在說法。若人聞彼佛名信心敬重，彼人一切善法成就如華開敷，超越世間五十五劫。<p>「舍利弗！復過百千億佛國土，有世界名遠離一切憂惱，佛名妙身阿羅訶、三藐三佛陀，現在說法。若人聞彼佛名至心敬重禮拜供養，是人畢竟遠離一切諸障不入惡道，超越世間無量劫。<p>「舍利弗！復過那由他佛國土，有世界名平等，彼處有佛，號法光明清淨開敷蓮華阿羅訶、三藐三佛陀，現在說法。若人得聞彼如來名受持不忘者，永離三惡道。<p>「南無法光明清淨開敷蓮華佛<p>「舍利弗！若比丘、比丘尼、優婆、塞優婆夷，欲懺悔諸罪，當淨洗浴著新淨衣，淨治室內敷設高座安置佛像，懸二十五枚幡，種種華香供養，誦此二十五佛名，日夜六時懺悔，滿二十五日，滅四重八重等罪，式叉摩那、沙彌、沙彌尼，亦復如是。」<p>爾時，舍利弗白佛言：「世尊！唯願世尊，為我說過去七佛名姓壽命長短，我等樂聞。」<p>佛告舍利弗：「諦聽！諦聽！當為汝說。舍利弗！過去九十一劫有佛，名毘婆尸如來。過去三十劫有佛，名尸棄如來。彼劫中復有毘舍浮如來，自此以後無量無邊劫空過無佛。至賢劫中有四佛：拘留孫佛、拘那含牟尼佛、迦葉佛，我釋迦牟尼佛。<p>「毘婆尸佛壽命八十千劫，尸棄佛壽命六十千劫，毘舍浮佛壽命二千劫，拘留孫佛壽命十四小劫，拘那含牟尼佛壽命三十小劫，迦葉佛壽命二小劫，我現在最少壽命一百歲。<p>「毘婆尸佛、尸棄佛、毘舍浮佛，剎利家生。拘留孫佛、拘那含佛、迦葉佛，婆羅門家生。舍利弗、我釋迦牟尼佛，剎利家生。<p>「毘婆尸佛、尸棄佛、毘舍浮佛，三佛姓拘隣。拘留孫佛、拘那含牟尼佛、迦葉佛，此三佛姓迦葉。舍利弗、我釋迦牟尼佛，姓瞿曇。<p>「舍利弗！毘婆尸佛波吒羅樹下得阿耨多羅三藐三菩提；尸棄佛芬陀利樹下得阿耨多羅三藐三菩提；毘舍浮佛莎羅樹下得阿耨多羅三藐三菩提；拘留孫佛利沙樹下得阿耨多羅三藐三菩提；拘那含牟尼佛尸優頭跋樹下得阿耨多羅三藐三菩提；迦葉佛尼拘律樹下得阿耨多羅三藐三菩提；我釋迦牟尼佛阿說他樹下得阿耨多羅三藐三菩提。<p>「毘婆尸佛三集聲聞，尸棄佛三集聲聞，毘舍浮佛再集聲聞，拘留孫佛一集聲聞，拘那含牟尼佛一集聲聞，迦葉佛一集聲聞，我釋迦牟尼佛一集聲聞。<p>「毘婆尸佛第一聲聞弟子，一名吉沙、二名看荼。尸棄佛第一聲聞弟子，一名勝、二名自在。毘舍浮佛第一聲聞弟子，一名星宿、二名上。拘留孫佛第一聲聞弟子，一名疾、二名力。拘那含牟尼佛第一聲聞弟子，一名活、二名毘頭羅。迦葉佛第一聲聞弟子，一名輸那、二名頗羅墮。我釋迦牟尼佛第一聲聞弟子，一名舍利弗、二名目揵連。如上二人等，前者智慧第一、後神通第一。<p>「毘婆尸佛侍者名無憂，尸棄佛侍者名離畏，毘舍浮佛侍者名寂，拘留孫佛侍者名智，拘那含牟尼佛侍者名親，迦葉佛侍者名迦失，我侍者名歡喜。<p>「毘婆尸佛子名成陰，尸棄佛子名不可量，毘舍浮佛子名善智，拘留孫佛子名上，拘那含牟尼佛子名勝，迦葉佛子名導師，我子名羅睺羅。<p>「毘婆尸佛父名槃頭，母名槃頭意，城名槃頭。尸棄佛父名鉤那，母名勝，城名阿樓那跋提。毘舍浮佛父名阿樓那天子，母名稱意，城名隨意。拘留孫佛父婆羅門種名功德，母名廣被天，子名無畏，城亦名無畏。拘那含牟尼佛父婆羅門種名大德，母名難勝天，子莊嚴，城亦名莊嚴。迦葉佛父婆羅門種名淨德，母名善才天，子名知使，城亦名知使。今時波羅奈城，是我今父名輸頭檀王，母名摩訶摩耶，城名迦毘羅。<p>「舍利弗！應當敬禮我本師，謂釋迦牟尼佛、稱妙佛、降伏一切佛、然燈光佛、無畏佛、法勝佛。如是等初一大阿僧祇劫有八十億佛，最後名釋迦牟尼佛。第二阿僧祇劫初，寶勝佛、然燈佛、妙聲佛、勝成佛、善見佛、善眼佛、持提羅吒佛、師子、無畏、自在、無違、善眼、善山、善意、栴檀、降伏熱、降伏闇、師子、奮迅、妙聲、無量威德、淨德、炎見、第一義。復有釋迦牟尼、妙行勝、妙寂靜、妙身、功德、梵命、月、降自在、調山、目陀羅財，此是第二大阿僧祇劫，有如是等七十二億佛應當敬禮。<p>「舍利弗！大力、大精進、淨德、大明、陽炎，復有釋迦牟尼、大龍、大威德、堅行、栴檀、寶山、因陀羅幢、無畏作、富樓那、寶髻、波頭摩勝、妙勝、無垢、與光明、降伏怨、波斯他、大幢、頗羅墮、畢沙、星宿、毘婆尸、尸棄、拘隣、毘舍浮、能作光明、不可勝，復有尸棄、善見，最後釋迦牟尼。第三大阿僧祇劫中有如是等七十一億佛，應當敬禮。<p>「舍利弗！如是等過去無量佛，汝等應當敬禮。<p>「南無歡喜增長佛<#sp>南無人自在王佛<#sp>南無不動佛<#sp>南無大聖佛<#sp>南無歡喜佛<#sp>南無自在佛<#sp>南無普光明佛<#sp>南無滿足佛<#sp>南無拘隣佛<#sp>南無安隱佛<#sp>南無大精進佛<#sp>南無智慧佛<#sp>南無大稱佛<#sp>南無阿㝹律佛<#sp>南無妙勝佛<#sp>南無不厭足佛<#sp>南無大光炎聚佛<#sp>南無月光佛<#sp>南無火威德佛<#sp>南無普寶蓋佛<#sp>南無那羅延光明佛<#sp>南無善根增長光明佛<#sp>南無師子乘光明佛<#sp>南無離一切憂惱光明佛<#sp>南無堅固光明佛<#sp>南無雲王光明佛<#sp>南無無垢臂光明佛<#sp>南無成就義光明佛<#sp>南無勝護光明佛<#sp>南無梵勝天王光明佛<#sp>南無如是等同名不可說不可量佛<p>「舍利弗！汝應當敬禮無量壽佛國，安樂世界觀世音菩薩、得大勢菩薩以為上首，及無量無邊菩薩眾。<p>「如是摩梨支世界難勝佛國土，光明幢菩薩、光明勝菩薩以為上首，及無量無邊阿僧祇菩薩眾。<p>「如是可樂世界阿閦佛國土，香象菩薩、妙香象菩薩以為上首，及無量無邊菩薩眾。<p>「如是盧舍那世界日月佛國土，師子菩薩、師子慧菩薩以為上首，及無量無邊菩薩眾。<p>「如是不瞬世界善月佛國土，莎羅胎菩薩、一切法得自在菩薩以為上首，及無量無邊菩薩眾。<p>「如是光明世界普照佛國土，月輪菩薩、寶炬菩薩以為上首，及無量無邊菩薩眾。<p>「如是樂成世界寶炎如來佛國土，不空奮迅菩薩、不空見菩薩以為上首，及無量無邊菩薩眾。<p>「觀世界普觀如來佛國土，雲王菩薩、法王菩薩以為上首，及無量無邊菩薩眾。<p>「見愛世界觀世音王如來佛國土，降伏魔菩薩、山王菩薩以為上首，及無量無邊菩薩眾。<p>「如是等十方世界一切佛國土，一切菩薩我皆歸命。<p>「南無須彌登王佛<#sp>南無寶王佛<#sp>南無寶勝佛<#sp>南無攝持一切法佛<#sp>南無過稱量佛<#sp>南無無臂喻佛<#sp>南無無邊法佛<#sp>南無難思議佛<#sp>南無二萬日月燈明佛<#sp>南無三萬然燈佛<#sp>南無大通智勝佛<#sp>南無十六王子佛<#sp>南無空王佛<#sp>南無多寶佛<#sp>南無雲自在燈王佛<#sp>南無威音王佛<#sp>南無無數光佛<#sp>南無思善佛<#sp>南無分身諸佛<#sp>南無日月淨明德佛<#sp>南無淨華宿王智佛<#sp>南無無淨莊嚴王佛<#sp>南無龍尊王佛<#sp>南無雲雷音佛<#sp>南無雲雷宿王華智佛<#sp>南無寶王佛<#sp>南無威德寶王佛<#sp>南無光明王佛<p>「次禮十二部尊經大藏法輪。<p>「敬禮十方諸大菩薩摩訶薩。<p>「南無不思議菩薩<#sp>南無離覺音菩薩<#sp>南無惟念安菩薩<#sp>南無離垢稱菩薩<#sp>南無無量音菩薩<#sp>南無大名聞菩薩<#sp>南無明埵髻菩薩<#sp>南無堅師子菩薩<#sp>南無獨遊步菩薩<#sp>南無捨所念菩薩<#sp>南無及智積菩薩<#sp>南無意善住菩薩<#sp>南無無極相菩薩<#sp>南無慧光曜菩薩<#sp>南無消強意菩薩<#sp>南無能擁護菩薩<#sp>南無至誠英菩薩<#sp>南無蓮華界菩薩<#sp>南無眾諸安菩薩<#sp>南無聖慧業菩薩<#sp>南無將功勳菩薩<#sp>南無無思議菩薩<#sp>南無淨梵施菩薩<#sp>南無寶事業菩薩<#sp>南無處天華菩薩<#sp>南無善思惟菩薩<#sp>南無無限法菩薩<#sp>南無名聞意菩薩<#sp>南無已辯積菩薩<#sp>南無自在門菩薩<#sp>南無十種力菩薩<#sp>南無有十力菩薩<#sp>南無大聖愍菩薩<#sp>南無無所越菩薩<#sp>南無遊寂然菩薩<#sp>南無在於彼菩薩<#sp>南無無數天菩薩<#sp>南無須彌光菩薩<#sp>南無極重藏菩薩<#sp>南無因超越菩薩<p>「歸命如是等十方世界無量無邊諸大菩薩摩訶薩。<p>「敬禮聲聞緣覺一切賢聖。<p>「歸命如是等無量無邊辟支佛。<p>「禮三寶已，次復懺悔。<p>「弟子等！略懺煩惱障竟，今當次第懺悔業障。夫業能莊飾世趣，在在處處，是以思惟求離世解脫。所以六道果報，種種不同形類各異，當知皆是業力所作，所以佛十力中，業力甚深。凡夫之人多於此中好起疑惑。何以故爾？現見世間行善之者是事輱軻，為惡之者觸向諧偶。謂言天下善惡無分。如此計者皆是不能深達業理。何以故爾？經中說言：『有三種業。何等為三？一者現報；二者生報；三者後報。現報業者，現在作善作惡，現身受報。生報業者，此生作善作惡，來生受報。後報業者，或是過去無量生中作善作惡，或於此生中受，或現在未來無量生中方受其報。』向者行惡之人現在見好，此是過去生報後報善業熟故，所以現在有此樂果，豈關現在作諸惡業而得好報！行善之人現在見苦者，是過去生中生報後報惡業熟故，現在善根力弱不能排遣，是故得此苦報，豈關現在作善而招惡報！何以知然？現見世間為善之者，為人所讚嘆人所尊重，故知未來必招樂果。過去既有如此惡業，所以諸佛菩薩教令親近善友共行懺悔，善知識者於得道中則為全利。是故，弟子等！今日至誠歸依於佛。<p>「南無東方清淨藏佛<#sp>南無南方圍繞香薰佛<#sp>南無西方寶無量幢佛<#sp>南無北方滿足意佛<#sp>南無東南方快樂尊佛<#sp>南無西南方出法無垢王佛<#sp>南無西北方安立王佛<#sp>南無東北方白蓮花生佛<#sp>南無下方法名號佛<#sp>南無上方無愚豐佛<p>「歸命如是等十方盡虛空界一切三寶。<p>「弟子等！從無始已來至于今日，積惡如恒沙造罪滿天地，捨身與受身不覺亦不知。或作五逆深厚濁纏無間罪業，或造一闡提斷善根業，輕誣佛語謗方等業，破滅三寶毀正法業，不信罪福起十惡業，迷真返正癡惑之業，不孝二親反戾之業，輕慢師長無禮敬業，朋友無信犯不義之業。或作四重、六重、八重障聖道業，毀犯五戒破八齊業，五篇七聚多缺犯業。憂婆塞戒輕重垢業，或菩薩戒不能清淨如說行業，前後方便污梵行業，月無六齋懈怠之業。年三長齊不常修業，三千威儀不如法業，八萬律儀微細罪業，不修身戒心慧之業，春秋八王造眾罪業，行十六種惡律儀業，於苦眾生無愍傷業，不矜不念無憐愍業。不拔不濟無救護業，心懷嫉忌無度彼業，於怨親境不平等業，耽荒五慾不厭離業，或因衣食園林池沼生蕩逸業，或以盛年放恣情欲造眾罪業，或善有漏迴向三有障出世業。如是等業無量無邊，今日發露向十方佛、尊法、聖眾歸命懺悔。<p>「願弟子等，承是懺悔無間等罪所生福善，願生生世世滅五逆罪除闡提惑，如是輕重諸罪，從今以去乃至道場誓不更犯，恒習出世清淨善法，精持律行守護威儀。如渡海者愛惜浮囊，六度四等常㯹行首，戒定慧品轉得增明，速成如來三十二相八十種好，十力無畏大悲三念，常樂妙智八自在我。」<p>大乘蓮華寶達問答報應沙門經<p>寶達頃前入一沸屎地獄。云何名曰沸屎地獄？其地獄縱廣六十由旬，周匝鐵城鐵網羅覆其中，東西流屎南北而流，火出其中烟炎俱起亦如雲雨，甚大臭穢臭中之臭勿過於此。<p>北門之中有六百沙門，來入其中，悲號涕泣口眼火出亦無休息。來入此糞池飲於糞尿，入糞尿口焰火俱出，口眼六根亦復如是，千死千生萬死萬生。<p>寶達問馬頭羅剎曰：「此諸沙門何因緣故墮此地獄？」<p>馬頭羅剎答曰：「此諸沙門受佛淨戒而不淨持，貪嗜酒肉食噉五辛墮此地獄。」<p>寶達聞之，悲泣而去。
<p>「南無西南方堅固四天下不動如來為上首。<p>「南無西北方善地四天下普門如來為上首。<p>「南無東北方善擇四天下降伏諸魔如來為上首。<p>「南無上方妙四天下得智慧意如來為上首。<p>「南無下方光炎四天下善集如來為上首。<p>「南無盧舍那勝威德王佛<#sp>南無普光明勝藏王佛<#sp>南無法界佛<#sp>南無智燈佛<#sp>南無法界虛空智幢照佛<#sp>南無阿彌濫波眼佛<#sp>南無龍自在王佛<#sp>南無法月普智光王佛<#sp>南無普照勝彌留王佛<#sp>南無無障虛空智雞兜幢王佛<#sp>南無普輪到聲佛<#sp>南無無量星宿自在王佛<#sp>南無普遍香佛<#sp>南無彌留然燈王佛<#sp>南無香毘頭羅佛<#sp>南無栴陀雞兜佛<#sp>南無阿那羅眼境界佛<#sp>南無一切佛寶勝王佛<#sp>南無無邊世間智輪雞兜佛<#sp>南無阿僧伽智雞兜佛<#sp>南無不可思量命佛<#sp>南無不可用佛<#sp>南無師子佛<#sp>南無月智佛<#sp>南無大照佛<#sp>南無日燈佛<#sp>南無無垢佛<#sp>南無山勝佛<#sp>南無波頭摩勝藏佛<#sp>南無盧舍那佛<#sp>南無普眼佛<#sp>南無梵命佛<#sp>南無波藪天佛<#sp>南無無邊光明平等法界莊嚴王佛<#sp>南無力光明佛<#sp>南無高行佛<#sp>南無栴檀違佛<#sp>南無金色意佛<#sp>南無妙飲佛<#sp>南無高聲佛<#sp>南無最勝佛<#sp>南無高見佛<#sp>南無吉沙佛<#sp>南無弗沙佛<#sp>南無高稱佛<#sp>南無妙波頭摩佛<#sp>南無普功德佛<#sp>南無作燈佛<#sp>南無善目佛<#sp>南無功德幢佛<#sp>南無一切法佛吼王佛<#sp>南無山幢身眼勝佛<#sp>南無寶勝然燈功德幢佛<#sp>南無普智寶炎勝功德佛<#sp>南無因陀羅幢勝雞兜佛<#sp>南無勝輪佛<#sp>南無大悲雲幢佛<#sp>南無金剛那羅延雞兜佛<#sp>南無無障礙勝安隱滿足佛<#sp>南無火炎山勝莊嚴佛<#sp>南無一切法海勝王佛<#sp>南無寶髻炎滿足然燈佛<#sp>南無深法海光佛<#sp>南無十億國土微塵數同名金剛藏佛<#sp>南無十億國土微塵數同名金剛雞兜佛<#sp>南無十百千國土微塵數同名金剛幢佛<#sp>南無十百千國土微塵數同名善法佛<#sp>南無十百千國土微塵數同名稱心佛<#sp>南無一佛國土微塵數同名普功德佛<#sp>南無不可說佛國土微塵數同名不可勝佛<#sp>南無不可說佛國土微塵數同名毘婆尸佛<#sp>南無十佛國土微塵數同名普幢佛<#sp>南無八十億佛國土微塵數不可數百千萬億那由他同名普賢佛<#sp>南無一佛國土微塵數同名覺勝佛<#sp>南無十佛國土微塵數百千萬億那由他不可說同名普稱自在佛<#sp>南無賢勝佛<#sp>南無功德海光明勝照藏佛<#sp>南無法界虛空滿足不退佛<#sp>南無法界吼佛<#sp>南無不退轉法界聲佛<#sp>南無法樹山威德佛<#sp>南無一切法堅固吼王佛<#sp>南無寶光然燈幢王佛<#sp>南無功德山光明威德王佛<#sp>南無法雲吼王佛<#sp>南無智炬王佛<#sp>南無法電幢王勝佛<#sp>南無法燈智師子力山威德王佛<#sp>南無一切法印吼威德王佛<#sp>南無無垢法山威德燈佛<#sp>南無法光明勝雲佛<#sp>南無法輪光明頂佛<#sp>南無法海說聲王佛<#sp>南無法日智輪然燈佛<#sp>南無法華高幢雲佛<#sp>南無法炎山雞兜王佛<#sp>南無法行深勝月佛<#sp>南無法智普光明藏佛<#sp>南無常智作化佛<#sp>南無山王勝藏王佛<#sp>南無普門賢彌留法疾精進幢佛<#sp>南無一切法寶俱蘇摩勝雲佛<#sp>南無寂靜光明身髻佛<#sp>南無法光明慈鏡像月佛<#sp>南無炎勝海佛<#sp>南無智日普照佛<#sp>南無普輪佛<#sp>南無智照頂王佛<#sp>南無智山法界十方光明威德王佛<#sp>南無功德光俱蘇摩燈佛<#sp>南無智炬商雞兜幢王佛<#sp>南無日照光明王佛<#sp>南無相山佛<#sp>南無莊嚴山佛<#sp>南無日步普照佛<#sp>南無法王網勝功德佛<#sp>南無四無畏金剛那羅延師子佛<#sp>南無普智幢勇猛佛<#sp>南無法波頭摩敷身佛<#sp>南無功德俱蘇摩身重擔佛<#sp>南無道場覺勝月佛<#sp>南無然燈法炬勝月佛<#sp>南無普賢光明頂佛<#sp>南無法幢燈金剛堅幢佛<#sp>南無稱山勝雲佛<#sp>南無栴檀勝月佛<#sp>南無普勝俱蘇摩威德菩提佛<#sp>南無照一切王佛<#sp>南無波頭摩勝藏佛<#sp>南無香炎照王佛<#sp>南無因波頭摩佛<#sp>南無相山照佛<#sp>南無普稱功德王佛<#sp>南無普門光明須彌山佛<#sp>南無法城光明勝功德山威德王佛<#sp>南無勝相佛<#sp>南無法力勇猛幢佛<#sp>南無轉法輪光明吼聲佛<#sp>南無光明功德山智慧王佛<#sp>南無轉法輪月勝波頭摩照佛<#sp>南無佛幢自在功德不可勝幢佛<#sp>南無寶波頭摩光明藏佛<#sp>南無光明峯雲燈佛<#sp>南無普覺俱蘇摩佛<#sp>南無種種光明勝山藏佛<#sp>南無光明輪峯王佛<#sp>南無功德雲蓋佛<#sp>南無法峯雲幢佛<#sp>南無法日雲燈王佛<#sp>南無功德山威德佛<#sp>南無法雲十方稱王佛<#sp>南無法輪蓋雲佛<#sp>南無覺智幢佛<#sp>南無智威德佛<#sp>南無法輪清淨勝月佛<#sp>南無金山威德賢佛<#sp>南無賢勝山威德佛<#sp>南無普慧雲聲佛<#sp>南無法力勝山佛<#sp>南無香炎勝王佛<#sp>南無伽那迦摩尼山威德佛<p>「次禮十二部尊經大藏法輪。<p>「敬禮十方諸大菩薩摩訶薩。<p>「南無而獨步菩薩<#sp>南無威神勝菩薩<#sp>南無大部界菩薩<#sp>南無以山護菩薩<#sp>南無將三世菩薩<#sp>南無有功勳菩薩<#sp>南無宣名稱菩薩<#sp>南無日光明菩薩<#sp>南無師子英菩薩<#sp>南無時節王菩薩<#sp>南無師子藏菩薩<#sp>南無示現有菩薩<#sp>南無光遠照菩薩<#sp>南無山師子菩薩<#sp>南無有取施菩薩<#sp>南無莫能勝菩薩<#sp>南無為最幢菩薩<#sp>南無喜悅稱菩薩<#sp>南無堅精進菩薩<#sp>南無無損減菩薩<#sp>南無有名稱菩薩<#sp>南無無恐怖菩薩<#sp>南無無著天菩薩<#sp>南無火明燈菩薩<#sp>南無世光明菩薩<#sp>南無微妙音菩薩<#sp>南無執功勳菩薩<#sp>南無除闇瞑菩薩<#sp>南無無等輪菩薩<#sp>南無喜王菩薩<#sp>南無智慧照明藏菩薩<#sp>南無栴檀德藏菩薩<#sp>南無福德藏菩薩<#sp>南無無礙清淨智德藏菩薩<#sp>南無那羅延德藏菩薩<#sp>南無普智光明慧燈菩薩<#sp>南無無量華照垂髻菩薩<#sp>南無無盡清淨光明王菩薩<#sp>南無光照分別法界菩薩<#sp>南無無障礙力精進慧菩薩<p>「歸命如是等十方世界無量無邊諸大菩薩摩訶薩。<p>「敬禮聲聞緣覺一切賢聖。<p>「禮三寶已，次復懺悔。<p>「弟子等！今以總相懺悔一切諸業，今當次第更復一一別相懺悔。若總若別若麁若細，若輕若重若說不說，品類相從願皆消滅。別相懺悔者，先懺身三次懺口四，其餘諸障次第稽顙。身三業者，第一殺害，如經所明恕己可為喻，勿殺勿行杖，雖復禽獸之殊，保命畏死其事是一。若尋此眾生無始已來，或是我父母兄弟六親眷屬，以業因緣輪迴六道，出生入死改形易報不復相識，而今興害食噉其肉斷大慈種。是故佛言：『設得餘食，當如飢世食子肉想。何況食噉此魚肉耶？』又言：『為利殺眾生，以錢納眾生肉，二俱是惡業，死墮叫喚地獄。』故知殺害及以食噉，罪深河海過重丘岳。然弟子等，從無始已來，不遇善友皆為此業。是故，經言：『殺害之罪，能令眾生墮於地獄餓鬼受苦。若在畜生則受虎豿豺狼鷹鷂等身，或受毒蛇蝮蝎等身常懷惡心，或受麞鹿熊羆等身常懷恐怖。若生人中得二種果報，一者多病，二者斷命。』殺害食噉既有如是無量種種諸果報，是故，弟子！今日至到稽顙至誠歸依於佛。<p>「南無東方法華智佛<#sp>南無南方法最佛<#sp>南無西方維衛莊嚴佛<#sp>南無北方智自在稱佛<#sp>南無東南方雨音自在法佛<#sp>南無西南方流布力王佛<#sp>南無西北方初發意佛<#sp>南無東北方名流十方佛<#sp>南無下方奉法佛<#sp>南無上方月英豐佛<p>「歸命如是等十方盡虛空界一切三寶。<p>「弟子等！自從無始已來至于今日，有此心識常懷磣毒無慈愍心，或因貪起殺，因瞋因癡及以慢殺，或興惡方便誓殺願殺及以呪殺，或破決湖池焚燒山野田獵捕魚，或因風放火飛鷹放犬，惱害一切六道眾生。如是等罪無量無邊，今日至心歸命懺悔。<p>「或以㩜摾抗撥枚戟弓弩，彈射飛鳥走獸之類，或以❥網罾釣，撈漉水性魚鼈黿鼉蝦蜆蠃蜯濕居之屬，使水陸之與空行藏竄無地。或畜養鷄䐗牛羊犬豕鵝鴨之屬，自供庖厨，或貨他宰殺，使其哀聲未盡毛羽脫落，鱗甲傷毀身首分離，骨肉銷碎剝裂屠割，炮燒煮炙楚毒酸切，橫加無辜但取一時之快，口得味甚寡，不過三寸舌根而已。然其罪報殃累永劫，如是等罪，今日至誠歸命懺悔。<p>「又復，無始已來至于今日，或復興師相伐，彊場交諍兩陣相向更相殺害，或自殺他教殺聞殺歡喜，或習屠鱠債為刑戮，烹宰他命行於不忍，或恣忿怒揮戈撫刃，或斬或刺或推着坑塹，或以水沈溺，或塞穴壞巢，土石磓❥，或以車馬躙轢踐蹋一切眾生。如是等罪無量無邊，今日發露歸命懺悔。<p>「又復，無始已來，或溉灌陸田，墮胎落子，破卵壞巢，毒藥蠱道傷殺眾生，墾土掘地種植田園，養蠶煮繭，養猫搦鼠傷殺滋甚。或打撲蚊虻螥蠅蜂蝎掐担蚤虱，或燒除糞掃，開決溝渠枉害一切，或噉菓實或用穀米或水或菜橫殺眾生，或然樵薪或露燈燭焚諸蟲類，或食醬酢不看搖動，或瀉湯水澆殺蟲蟻。如是乃至行住坐臥四威儀中，恒常傷殺飛空著地細微眾生。弟子！以凡夫識暗不覺不知，今日發露歸命懺悔。<p>「又復，弟子等！從無始已來至于今日，或以鞭杖枷鎖桁械，壓立拷掠打擲手脚蹴蹋，纏縛籠繫斷絕水穀，如是種種諸惡方便苦惱眾生。今日至誠向十方佛尊法聖眾，歸命懺悔。<p>「願弟子等，承是懺悔殺害等罪所生功德，願生生世世得金剛身壽命無窮，永離怨憎無殺害想，於諸眾生得一子地。若見危難急厄之者，不惜身命方便救解令得解脫，然後為說微妙正法，使諸眾生覩形見影皆蒙安樂，聞名聽聲恐怖悉除。」<p>大乘蓮華寶達問答報應沙門經<p>寶達頃前入一解身地獄。云何名曰解身地獄？其地獄縱廣三十由旬，周匝鐵城鐵網覆上，中間猛火炎赫洞然，有鐵❥❥遍布其地。復有飛鏘來刺罪人，有大鐵桁懸罪人身支節分解。<p>爾時，東門之中有無數罪人，遙望見之悲啼號叫，舉體投地唱如是言：「我今何罪來入此中？」獄卒夜叉手持大斧望頭而斫，復以鐵索來纏其身，猛火燒體飛鏘亂刺。爾時罪人步步而倒至于桁下，獄卒夜叉揘攩罪人，以大鐵鋸節節分解，流血遍地苦痛萬端，乃有羊形牛形驢馬之形，蟲鳥雜類諸畜生之形，來飲其血復噉其肉，因諸畜生等皆從罪人索其本命及以本肉。爾時，罪人無言以答，諸畜生等皆❥齧之。痛苦楚毒不可堪忍，罪人呻吼口眼血出，悲聲嗚咽上徹于天。如是苦毒一日一夜受罪無量，千死千生萬死萬生，經千萬劫無有出期；後若得出當墮畜生中，百億千生為諸怨家之噉食。<p>寶達菩薩問曰：「此諸沙門作何業，故今受此苦？」<p>羅剎答曰：「此諸罪人，受佛禁戒不求無上正真妙法，但覩目前信邪倒見，慠誕憍縱心懷磣毒，而無慈悲殺害眾生，節解佛種類故。以是因緣受如此罪，後得為人百生千生諸根不具，聾盲瘖瘂手脚不全，身多諸瘡常流膿血，斷諸命故當受短報。」<p>寶達聞之，悲泣而去。
。
<juan><juan>