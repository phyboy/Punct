<juan>文殊問經字母品第十四<p>開府儀同三司特進試鴻臚卿肅國公，食邑三千戶，賜紫贈司空，謚大鑒，正號大廣智，大興善寺三藏沙門不空，奉<#sp>詔譯<p>爾時文殊師利白佛言：「世尊！一切諸字母，云何一切諸法，入於此及陀羅尼字？」<p>佛告文殊師利：「一切諸法，入於字母及陀羅尼字。文殊師利！如：<p>「稱阿（上）字時，是無常聲。<p>「稱阿（引、去）字時，是遠離我聲。<p>「稱伊（上）字時，是諸根廣博聲。<p>「稱伊（引、去）字時，是世間災害聲。<p>「稱塢（上）字時，是多種逼迫聲。<p>「稱污（引）字時，是損減世間多有情聲。<p>「稱❥字時，是直軟相續有情聲。<p>「稱❥（引、去）字時，是斷染遊戲聲。<p>「稱力字時，是生法相聲。<p>「稱❥（引）字時，是三有染相聲。<p>「稱曀字時，是起所求聲。<p>「稱愛字時，是威儀勝聲。<p>「稱污字時，是取聲。<p>「稱奧字時，是化生之聲。<p>「稱暗字時，是無我所聲。<p>「稱惡字時，是沈沒聲。<p>「稱迦（上）字時，是入業異熟聲。<p>「稱佉（上）字時，是出一切法等虛空聲。<p>「稱誐（上）字時，是甚深法聲。<p>「稱伽（去）字時，是摧稠密，無明、闇冥聲。<p>「稱仰字時，是五趣清淨聲。<p>「稱左字時，是四聖諦聲。<p>「稱磋（上）字時，是不覆欲聲。<p>「稱惹字時，是超老死聲。<p>「稱酇（才舸反）字時，是制伏惡語言聲。<p>「稱孃（上）字時，是制伏他魔聲。<p>「稱吒（上）字時，是斷語聲。<p>「稱咤（上）字時，是出置答聲。<p>「稱拏（上）字時，是出攝伏魔諍聲。<p>「稱荼（去）字時，是滅穢境界聲。<p>「稱拏（鼻聲呼）字時，是除諸煩惱聲。<p>「稱多（上）字時，是真如無間斷聲。<p>「稱佗（上）字時，是勢力進無畏聲。<p>「稱娜字時，是調伏律儀，寂靜安隱聲。<p>「稱馱字時，是七聖財聲。<p>「稱曩字時，是遍知名色聲。<p>「稱跛字時，是勝義聲。<p>「稱頗字時，是得果作證聲。<p>「稱麼字時，是解脫繫縛聲。<p>「稱婆字時，是出生三有聲。<p>「稱莽（鼻聲、呼）字時，是息憍慢聲。<p>「稱野字時，是佛通達聲。<p>「稱囉（梨假反）字時，是樂不樂勝義聲。<p>「稱砢字時，是斷愛支聲。<p>「稱嚩（無可反）字時，是最上乘聲。<p>「稱捨字時，是出信進、念定慧聲。<p>「稱灑字時，是制伏六處、得六神通智聲。<p>「稱娑（上）字時，是現證一切智聲。<p>「稱賀字時，是害煩惱，離欲聲。<p>「稱乞灑（二合）字時，是一切文字究竟無言說聲。<p>「文殊師利！此謂字母義，一切諸字入於此中。」