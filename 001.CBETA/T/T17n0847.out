<juan>大乘修行菩薩行門諸經要集卷上<#sp>已上一十一部入上卷<#sp>右二十一部入下卷<#sp>若欲偏尋當條，請依此次第披撿經文。<#sp>解修行菩薩行六波羅蜜空行。<#sp>解善知識不退菩提。<#sp>解佛種性因緣發起菩提。<#sp>解善、惡知識，菩薩不應聲聞同居。<#sp>修行菩薩起十種行願速成佛道。<#sp>初修行菩薩初學檀波羅蜜發起菩提心。<#sp>初修菩薩發起菩提心故，喻類聲聞無所能及。<#sp>解修行菩薩一種持戒清淨行波羅蜜。<#sp>修行菩薩挍量聲聞法教。<#sp>解聲聞及菩薩如何授教戒行、律儀相應。<#sp>解釋菩薩行、聲聞行各各如何調伏其心，<#sp>類於二乘輕重。<p>爾時，寂淨天子白文殊師利童子言：「初修行菩薩云何調伏其心？若聲聞比丘云何調伏其心？」<p>文殊答言：「厭離三界，心驚動故，則是聲聞調伏其心；若攝授世間無量法故，不斷生死，一切眾生而施無畏，利眾生故樂住世間，則是修行菩薩調伏其心。<p>「若厭離功德資糧，則是聲聞調伏其心；若集智資糧功德無厭，則是修行菩薩調伏其心。<p>「若厭見一切煩惱，則是聲聞調伏其心；若攝一切眾生煩惱，則是修行菩薩調伏其心。<p>「若不為眾生故不念諸佛聖德，則是聲聞調伏其心；若為一切眾生故顯現諸佛聖德，則是修行菩薩調伏其心。<p>「若所修行業諸天不證，則是聲聞調伏其心；若復所修業行三千大千世界諸天普證知聞，則是修行菩薩調伏其心。<p>「若捨一切魔軍，則是聲聞調伏其心；若三千大千世界所有魔軍令其發動，菩薩而能摧伏，則是修行菩薩調伏其心。<p>「若不明自身心量，則是聲聞調伏其心；若明一切剎土諸佛、如來聖德，則是修行菩薩調伏其心。<p>「若唯為自身，則是聲聞調伏其心；若為眾生故修習攝念一切諸佛聖德，則是修行菩薩調伏其心。<p>「若為小乘解脫執速，則是聲聞調伏其心；若以剎那智慧成熟菩提，則是修行菩薩調伏其心。<p>「若斷滅三寶種性，是聲聞調伏其心；若修學三寶種性，則是修行菩薩調伏其心。<p>「若喻瓦瓶壞破，無復更全，則是聲聞調伏其心；若喻金器破壞，修持如舊，則是修行菩薩調伏其心。<p>「若以善巧方便不具，則是聲聞調伏其心；若善巧方便相應，則是修行菩薩調伏其心。<p>「若十力、四無所畏不具，則是聲聞調伏其心；若以十力、四無畏心相應，則是修行菩薩調伏其心。<p>「若避世間如避火坑，則是聲聞調伏其心；若樂住世間如遊園苑、居住殿堂，則是修行菩薩調伏其心。<p>「若不具六波羅蜜并四攝事，則是聲聞調伏其心；若修六波羅蜜并四攝事，堅持攝念，則是修行菩薩調伏其心。<p>「若不斷一切宿緣習氣，則是聲聞調伏其心；若除相續一切習氣，則是修行菩薩調伏其心。<p>「略要言之：若心著數量、親近量法，習學有量戒行、三昧、智慧、解脫、解脫知見，則是聲聞調伏其心；若非量數、以無量繫，親近無量善巧方便，所學戒行、三昧、智慧、解脫，復緣解脫所見，則是修行菩薩調伏其心。」<p>爾時，如來告文殊師利菩薩言：「善哉，善哉。如汝所說，此是修行菩薩初入調心法行。以何義故？文殊師利！聽我所說乃至解脫，此調伏義多應成就圓滿故。文殊師利！譬如二人同居一處，一人讚歎四大海水、一人讚歎牛跡渦水。文殊師利！於意云何？牛跡渦水堪讚多不？」<p>文殊師利言：「是坑微淺，況堪類於四大海水讚歎輕重？」<p>佛言：「若聲聞調伏現相亦復如是，譬如牛跡渦水，自少不濟，無所讚益，當知小乘輕重若是。其有一人所讚大海者，文殊師利！於意云何？是人堪任讚大海不？」<p>文殊師利言：「大海功德無量，讚歎無量。」<p>佛言：「修行菩薩亦復如是，應現修行無量，譬如大海不知滴量，大乘功德亦復如是。」<p>爾時，說此法已，一萬二千天子皆發阿耨多羅三藐三菩提心，各發是言：「世尊！我等從今修行菩薩行處而能修學，願引一切眾生令入此道。」
<#sp>解菩薩犯戒而能成就六波羅蜜。<#sp>解善巧方便施五欲樂故勸化一切眾生，令發無上菩提。<#sp>為修行菩薩聲聞行故犯重障因。<#sp>說修行菩薩退入聲聞行中。<#sp>觀念如來因果。<#sp>為金光勝童女十種行願請出家因緣。<#sp>魔為修行菩薩說二十種魔障，菩薩應覺不取。<#sp>修行菩薩為惡知識故四種因緣退菩提，入聲聞解脫。<#sp>修行菩薩四種實語不妄，超越聲聞諸行無厭。<#sp>修行菩薩校量聲聞道行。<p>爾時，佛告摩訶迦葉言：「如月與星，不可棄月先念諸星。智者亦爾、修行菩薩亦復如是，以習學故，不應棄捨，先念聲聞。復次，譬如諸天世人共力磨治琉璃珠，擬令光潔，無由變為頗梨寶珠，縱數揩磨，還復如故。迦葉當知：聲聞亦復如是，縱使持戒清淨、十二頭陀、一切禪定相應，仍不堪任坐於菩提樹下成等正覺。迦葉！譬如磨治頗梨寶珠，價直無量百千，利益無數。迦葉當知：亦復如是，若修行菩薩道行清淨已，爾時令無量百千聲聞、緣覺而入解脫法門。」
<#sp>修行菩薩以四十五種魔障覺故超度四魔。<#sp>諸比丘於迦葉佛所聞法故，值遇釋迦如來法化。當來若有眾生於佛法中聞說大乘者，當生彌勒三會。<#sp>解菩薩藏及聲聞緣覺藏定上座。<#sp>諸菩薩從空中下，往昔為女人，以發菩提願故，現身轉為男子。<#sp>修行菩薩修二種行，獲十種善根利益。<#sp>挍量菩薩、聲聞福力。<#sp>說三種佛地。<#sp>初發菩提心，挍量聲聞羅漢與修行菩薩數量輕重不同。<#sp>修行菩薩住四種住地修四種行。<#sp>菩薩為諸眾生不離三界喻。<#sp>顯示聲聞、菩薩挍量行門。<#sp>修行菩薩發大忍辱行願。<#sp>忍辱慎三業行門。<#sp>修行菩薩修十種戒行，復別有十種戒行。<#sp>修行菩薩戒行無盡，諸行人戒力皆有盡時。<#sp>修行菩薩於三乘中普明善巧方便。<#sp>說在家菩薩應修四種行不出家因緣。<#sp>初發起修行菩薩堪受無量衣、食、床、座供養，其福無量。<#sp>修行菩薩修六波羅蜜住地行。<#sp>發十大受願讚歎如來，如來則現。<#sp>說持是經陀羅尼者臨命終時，八十億諸佛親迎接。<#sp>又表如來三身。<#sp>又說修行菩薩修四事四事無相行門，速成佛道。<p>爾時，佛告舍利弗言：「若諸修行菩薩為求阿耨多羅三藐三菩提者，應當發廣大心，無所染著、無取無捨，受持誦念此陀羅尼。」<p>爾時，世尊說陀羅尼曰：<p>「寫陀（提耶反）體曇（一）<#sp>阿拏麼拏（二）<#sp>阿谿麼谿（三）<#sp>娑蔓多目谿（四）<#sp>娑低（低耶反）❥（去）咩（五）<#sp>掃咩（六）<#sp>欲訖低（二合）（七）<#sp>泥嚕訖低（二合）（八）<#sp>泥嚕訖多鉢鞞（九）<#sp>翳黎咩黎醯梨（十）<#sp>舸立箄（二合）（十一）<#sp>舸立謗（二合）泥（十二）<#sp>舸立跛（二合）栖（十三）<#sp>娑（去）❥娑（去）囉啝低（十四）<#sp>醯羅醯犁（十五）<#sp>醯禮犁（十六）<#sp>醯邏醯禮犁（十七）<#sp>戰提（十八）<#sp>遮啝低（十九）<#sp>者❥遮囉拏（二十）<#sp>遮邏遮囉拏（二十一）<#sp>阿者黎（二十二）<#sp>按低（二十三）<#sp>按多低（二十四）<#sp>舸囉拏（二十五）<#sp>阿囉拏（二十六）<#sp>阿散低（二十七）<#sp>涅漫泥（二十八）<#sp>涅靺怛泥（二十九）<#sp>涅目訖低（二合）（三十）<#sp>涅殿低（三十一）<#sp>涅陀（提耶反）嚟（三十二）<#sp>涅訶嚟（三十三）<#sp>涅訶囉伏麼黎（三十四）<#sp>涅訶囉燒馱泥（三十五）<#sp>燒馱泥（三十六）<#sp>尸羅燒駄泥（三十七）<#sp>鉢吉低（二合）靺泥（三十八）<#sp>鉢吉低（二合）泥跛泥（三十九）<#sp>婆（去）啝伏婆（去）啝泥（四十）<#sp>阿僧倪（四十一）<#sp>娜咩（四十二）<#sp>縒咩（四十三）<#sp>微晡羅鉢鞞（四十四）<#sp>桑葛屣拏（四十五）<#sp>姪❥（四十六）<#sp>姪姪嚟（四十七）<#sp>摩訶姪姪嚟（四十八）<#sp>泥那泥（四十九）<#sp>婆（去）啝伏婆（去）❥泥（五十）<#sp>婆啝泥（五十一）<#sp>摩訶婆啝泥（五十二）<#sp>訖吒泥（五十三）<#sp>摩訶訖吒泥（五十四）<#sp>耶賒啝低（五十五）<#sp>者黎（五十六）<#sp>阿者黎（五十七）<#sp>摩者黎（五十八）<#sp>娑摩者黎（五十九）<#sp>姪荼散泥（六十）<#sp>速思體（二合）低（六十一）<#sp>阿僧伽鞞訶嚟（六十二）<#sp>阿僧伽泥訶嚟（六十三）<#sp>娑蔓多目谿（六十四）<#sp>涅訶嚟（六十五）<#sp>涅訶囉欲訖低（六十六）<#sp>泥訶囉伏麼嚟（六十七）<#sp>泥訶囉燒馱泥（六十八）<#sp>姪荼散泥（六十九）<#sp>速思體（二合）低（七十）<#sp>掃咩宋摩啝低（七十一）<#sp>思蕩（二合）咩（七十二）<#sp>思湯（二合）摩啝低（七十三）<#sp>思貪（二合）婆啝低（七十四）<#sp>姪荼思儻（二合）咩（七十五）<#sp>思湯（二合）摩鉢（去）卑低（二合）（七十六）<#sp>摩訶鉢鞞（七十七）<#sp>娑蔓多鉢鞞（七十八）<#sp>鞞摩羅鉢鞞（七十九）<#sp>鞞摩羅濕咩（二合）（八十）<#sp>娑蔓多目谿（八十一）<#sp>薩婆怛邏（二合）女褐低（八十二）<#sp>閜（烏可）那（去）撦陀（提耶反）鉢囉（二合）低婆（去）泥（八十三）<#sp>馱囉尼泥馱泥（八十四）<#sp>馱囉尼目抗奴散泥（八十五）<#sp>薩婆勃陀婆（去）瑟低（八十六）<#sp>薩婆勃馱姪瑟恥（二合）低（八十七）<#sp>泥馱那遨低黎（二合）（八十八）<#sp>莎訶（八十九）」<p>佛告舍利弗：「若菩薩修此陀羅尼者，不應分別有為、無為，亦不取、不著，不增、不減，不成、不壞，不合、不散，不生、不滅，亦不念於過去、未來、現在諸法，亦不積集攝取諸法，但當思惟諸佛非色、非無色，非相、非無相。<p>「菩薩不應同於二乘取佛色身。何以故？聲聞、緣覺取佛色身莊嚴之相光明照曜，父母、生育、飲食長養，血、肉、筋、骨，四大合成，無常變壞，苦惱不淨，為佛色身。菩薩不爾，何以故？如來之身無生相故，普為眾生於一切法以非明照集智資糧，顯現法身虛空相、無生相。如來法身以無生相而為色蘊，復以無生相甚深之義是一切法體故。然諸菩薩不應非色取如來相。若以非色取如來相便同聲聞——謂佛入於寂滅涅槃，色身斷滅，無復更生。菩薩不爾，何以故？如來之身無盡相故，普為眾生於一切法以非明照顯現色身，以法作相集福資糧。以如來色身無盡相故，是為無盡色蘊是故，諸法亦無盡相。若眾生界度脫未盡，如來常現無盡色身。<p>「舍利弗！於此經中陀羅尼故，出生無量面門。修行菩薩若聞是經，於無上菩提皆不退轉。何以故？是中顯示如來一切聖德神通。復因此經增益眾生戒行，分段守護無所得法。」<p>爾時，世尊而說頌言：「汝等勿樂著，一切諸法空，於諸佛菩提，亦莫起分別；於菩提涅槃，亦不生疑惑，若能修此行，速得陀羅尼。聽此修多羅，習智空、無相，無生亦無滅，當速證菩提。菩薩持是經，深解無量法，得生諸佛剎，親近最勝尊。若得陀羅尼，決定深義趣，不生退懼心，受持無盡法。十方一切佛，說法皆盡聞，聞已悉受持，頂戴而奉行。若受持此經，於文字名句，及所說妙義，終無有疑忘。如日月光明，所照無不遍，了知此法門，通達無量義。誦持此經故，即自能開解，一切最勝法，陀羅尼妙門。假使一劫中，一切諸眾生，所有深疑惑，皆問持經者。時持經菩薩，咸皆為開演，疑網悉已除，菩薩智無盡。愛樂此經故，能速近菩提，如是真佛子，護持祕密藏。持此陀羅尼，眾生咸敬念，諸佛共稱揚，名聞十方界。由持此經故，臨欲命終時，見八十億佛，伸手俱携接，咸作如是言：『汝當往我剎。』由誦持此經，現受如斯福。若百千億劫，造罪當應受，誦此陀羅尼，一月皆清淨。菩薩億劫中，勤習諸功德，一月誦此經，其福超於彼。善念慧精進，三昧陀羅尼，經故常現前，乃至如來地。三界諸眾生，一時盡為魔，誦持此經故，悉無能障礙。此經中解釋，一切諸法門，而說一切智，因是成正覺。我因聞是經，然燈授我記，記言：『汝成佛，解脫諸眾生。』彼時見諸佛，其數如恒沙，聞諸佛說法，皆悉能解了。若欲得受持，諸佛所說法，勤修學此經，速成如是力。殊勝莊嚴剎，大會諸聖眾，光相及妙族，皆從此經得。若人經七日，諦思惟是經，八十億諸佛，為說如斯法。邪思慎莫思、不應思勿思，以智當正思，速得此經典。勤修此法門，勿懼菩提遠，如人至寶洲，隨意採眾寶。若持陀羅尼，莫言無善報，具足人天樂，近佛道非難。若願速成佛，應持是經典，畢竟定當得，無上大菩提。」<p>佛告舍利弗：「若菩薩成就四法，必定當得此陀羅尼。何等為四？一者、不樂愛欲；二者、不生嫉姤；三者、於諸眾生能捨一切無有恚惱；四者、晝夜歡悅深樂求法。舍利弗！菩薩成就如是四法得此陀羅尼。<p>「復次，舍利弗！若菩薩成就四法得此陀羅尼。何等為四？一者、住寂阿蘭若行；二者、悟入甚深法忍；三者、不樂名聞利養；四者、能捨所愛之物乃至身命。菩薩成就如是四法得此陀羅尼。<p>「復次，舍利弗！若菩薩成就四法得此陀羅尼。何等為四？所謂入於八字之義。云何八字？<p>「一者、跛字，是第一義，一切諸法無我入義。<p>「二者、攞字，入於如來無生法身，以非明照集智資糧，無所入相，以無生相而為色身，以無盡相而為色蘊入義。<p>「三者、麼字，智慧、愚癡，法作同類入義。<p>「四者、舸字，分別業報，亦無業報入義。<p>「五者、闍字，悟生、老、病、死不生、不滅入義。<p>「六者、馱字，悟陀羅尼法體空、無相、無願，寂如涅槃，開解入義。<p>「七者、賒（賒可反）字，奢摩他住寂定相、鞞鉢舍那正見諸法相。如何而得住於寂定？宜當精勤，晝夜無間觀佛禪像，不應取相，當念鞞鉢舍那，以慧正見。若行者見佛而現，將為真佛，應作是念：『此所見佛從何方來？東、西、南、北、四維、上、下方所來耶？』若將此佛是人所造，應作是念：『此佛為是泥木作耶？為復金、銀、銅、鐵所作？』如是觀已，知所見佛但由我於精舍之中觀佛形像，晝夜憶念，是故佛形常現目前。由是當知：我常見聞一切諸法，將為實者皆從自心憶念而起，即是修行菩薩第一溫習不住定乃至歡喜地位。<p>「云何觀佛形像亦住勝義諦門？當作是念：『我今所見佛之形像，非佛所有種類之相，此但是我現在觀察像因緣故見佛形像。』得入定中，類知一切諸法亦復如是。以是義故，見佛形像不應總無。當知賒字與一切法無有差別，皆同法門入義。<p>「八者、叉字，諸法皆空，不生、不滅。何以故？悟解諸法本來空寂，自性涅槃入義。<p>「是八字義如是受持，隨何方所有是經卷者，應當尊重、恭敬、供養；半月半月讀誦、演說，若見誦習此經典者，稱揚勸進。舍利弗！若有修行菩薩修此四法，得是陀羅尼。」