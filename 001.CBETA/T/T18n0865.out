<juan>金剛頂一切如來真實攝大乘現證大教王經卷上<p>開府儀同三司特進試鴻臚卿肅圀公食邑三千戶賜紫贈司空諡大鑒正號大廣智大興善寺三藏沙門不空奉<#sp>詔譯<p>金剛界大曼荼羅廣大儀軌品之一<p>如是我聞：<p>一時婆伽梵成就一切如來金剛加持殊勝三昧耶智，得一切如來寶冠三界法王灌頂，證一切如來一切智智瑜伽自在，能作一切如來一切印，平等種種事業，於無盡無餘一切有情界一切意願作業皆悉成就，大悲毘盧遮那常恒住三世，一切身、口、心金剛如來，一切如來遊戲處住，阿迦尼吒天王宮中大摩尼殿，種種間錯鈴鐸、繒幡微風搖激，珠鬘、瓔珞、半滿月等而為莊嚴，與九十俱胝菩薩眾俱——所謂：金剛手菩薩摩訶薩、聖觀自在菩薩摩訶薩、曼殊室利童真菩薩摩訶薩、虛空藏菩薩摩訶薩、金剛拳菩薩摩訶薩、纔發心轉法輪菩薩摩訶薩、虛空庫菩薩摩訶薩、摧一切魔力菩薩摩訶薩……，如是等菩薩而為上首。與恒河沙等數如來——猶如胡麻——示現滿於閻浮提，於阿迦尼吒天亦復如是。彼無量數如來身從一一身現無量阿僧祇佛剎，於彼佛剎還說此法理趣。<p>時婆伽梵大毘盧遮那如來常住一切虛空、一切如來身口心金剛、一切如來互相涉入、一切金剛界覺悟智薩埵、一切虛空界微塵金剛加持所生智藏，一切如來無邊故；大金剛智灌頂寶、一切虛空舒遍真如智、為現證三菩提，一切如來自身性清淨故；自性清淨一切法、遍一切虛空、能現一切色智盡無餘、調伏有情界行最勝，一切如來不空作教令故；一切平等無上巧智、一切如來大菩提堅固薩埵、一切如來鉤召三昧耶、一切如來隨染智自在、一切如來善哉、一切如來灌頂寶、一切如來日輪圓光、一切如來思惟王摩尼寶幢、一切如來大笑、一切如來大清淨法、一切如來般若智、一切如來輪、一切如來祕密語、一切如來不空種種事業、一切如來大精進妙堅固甲冑、一切如來遍守護金剛藥叉、一切如來身口心金剛印智。普賢妙不空，摩羅極喜主，空藏大妙光，寶幢大微笑。能觀大自在，曼殊一切壇，無言種種業，精進怒堅持。金剛鉤箭喜，寶日幢幡笑，蓮劍妙輪語，羯磨甲怖持。無始無終寂，暴怒大安忍，藥叉羅剎勇，威猛大富貴。鄔摩天世主，毘紐勝大寂，世護虛空地，三世及三界。大種善人益，諸設縛祖父，流轉涅槃常，正流轉大覺。覺清淨大乘，三有常恒者，降三世食樂，主宰諸能調。堅主妙地勝，智彼岸理趣，解脫覺有情，行一切如來。覺利益佛心，諸菩提無上，遍照最勝王，自然總持念。大薩埵大印，等持佛作業，一切佛為身，薩埵常益覺。大根本大黑，大染欲大樂，大方便大勝，諸勝宮自在。<p>婆伽梵大菩提心普賢大菩薩住一切如來心時，一切如來滿此佛世界，猶如胡麻。<p>爾時，一切如來雲集，於一切義成就菩薩摩訶薩坐菩提場，往詣示現受用身，咸作是言：「善男子！云何證無上正等覺菩提，不知一切如來真實忍諸苦行？」<p>時一切義成就菩薩摩訶薩由一切如來警覺，即從阿娑頗娜伽三摩地起，禮一切如來，白言：「世尊如來教示我：云何修行？云何是真實？」<p>如是說已，一切如來異口同音告彼菩薩言：「善男子！當住觀察自三摩地，以自性成就真言自恣而誦：<p>「『唵質多鉢囉（二合）底（丁以反）微騰迦嚕弭』」<p>時菩薩白一切如來言：「世尊如來！我遍知已，我見自心形如月輪。」<p>一切如來咸告言：「善男子！心自性光明猶如遍修功用，隨作隨獲；亦如素衣染色，隨染隨成。」<p>時一切如來為令自性光明心智豐盛故，復勅彼菩薩言：<p>「唵菩提質多畆怛波娜夜弭」<p>以此性成就真言令發菩提心。<p>時彼菩薩復從一切如來承旨發菩提心已，作是言：「如彼月輪形，我亦如月輪形見。」<p>一切如來告言：「汝已發一切如來普賢心，獲得齊等金剛。堅固善住此一切如來普賢發心，於自心月輪思惟金剛形，以此真言：<p>「『唵底瑟姹（二合）嚩日囉（二合）』」<p>菩薩白言：「世尊如來！我見月輪中金剛。」<p>一切如來咸告言：「令堅固一切如來普賢心金剛，以此真言：<p>「『唵嚩日羅（二合）怛麼（二合）句唅』」<p>所有遍滿一切虛空界、一切如來身口心金剛界，以一切如來加持悉入於薩埵金剛，則一切如來於一切義成就菩薩摩訶薩以金剛名號金剛界金剛界灌頂。<p>時金剛界菩薩摩訶薩白彼一切如來言：「世尊如來！我見一切如來為自身。」<p>一切如來復告言：「是故，摩訶薩！一切薩埵金剛具一切形成就，觀自身佛形，以此自性成就真言隨意而誦：<p>「『唵也他薩婆怛他誐多薩怛（二合）他唅』」<p>作是言已，金剛界菩薩摩訶薩現證自身如來，盡禮一切如來已，白言：「唯願世尊諸如來加持於我，令此現證菩提堅固。」作是語已，一切如來入金剛界如來彼薩埵金剛中。<p>時世尊金剛界如來當彼剎那頃現證等覺一切如來平等智，入一切如來平等智三昧耶，證一切如來法平等智自性清淨，則成一切如來平等自性光明智藏如來、應供、正遍知。<p>時一切如來復從一切如來薩埵金剛出，以虛空藏大摩尼寶灌頂，發生觀自在法智，安立一切如來毘首羯磨，由此往詣須彌盧頂金剛摩尼寶峯樓閣。至已，金剛界如來以一切如來加持於一切如來師子座一切面安立。<p>時不動如來、寶生如來、觀自在王如來、不空成就如來……，一切如來以一切如來加持自身。<p>婆伽梵釋迦牟尼如來一切平等善通達故，一切方平等，觀察四方而坐。<p>爾時，世尊毘盧遮那如來不久現說等覺一切如來普賢心、獲得一切如來虛空發生大摩尼寶灌頂、得一切如來觀自在法智彼岸、一切如來毘首羯磨不空無礙教、圓滿事業、圓滿意樂。<p>一切如來性於自身加持，即入一切如來普賢摩訶菩提薩埵三昧耶，出生薩埵加持金剛三摩地，一切如來大乘現證三昧耶，名一切如來心，從自心出。<p>「嚩日羅（二合）薩怛嚩（二合，下同）」<p>纔出一切如來心，即彼婆伽梵普賢為眾多月輪，普淨一切有情大菩提心，於諸佛所周圍而住。從彼眾多月輪出一切如來智金剛，即入婆伽梵毘盧遮那如來心，由普賢堅牢故。從金剛薩埵三摩地由一切如來加持，合為一體，量盡虛空，遍滿成五峯光明。一切如來身、口、心出生金剛形，從一切如來心出，住佛掌中。<p>復從金剛出金剛形種種色相，舒遍照曜一切世界。從彼金剛光明門出一切世界微塵等如來身，遍周法界，究竟一切虛空，遍一切世界雲海，遍證一切如來平等智神境通，發一切如來大菩提心，成辦普賢種種行，承事一切如來，往詣大菩提場摧諸魔軍，證成一切如來平等大菩提，轉正法輪，乃至拔濟一切，利益安樂盡無餘有情界，成就一切如來智最勝神境通悉地等，示現一切如來神通遊戲普賢故、金剛薩埵三摩地妙堅牢故，聚為一體，生普賢摩訶菩提薩埵身，住世尊毘盧遮那佛心，而說嗢陀南：「奇哉我普賢，堅薩埵自然，從堅固無身，獲得薩埵身。」<p>時普賢大菩提薩埵身從世尊心下，一切如來前依月輪而住，復請教令。時婆伽梵入一切如來智三昧耶，名金剛三摩地受用一切如來戒定慧解脫解脫知見轉正法輪利益有情大方便力精進大智三昧耶，無盡無餘拔濟有情界，一切主宰，安樂悅意故，乃至得一切如來平等智，神境通無上大乘，現證最勝悉地果故。一切如來成就金剛授與彼普賢摩訶菩提薩埵一切如來轉輪王灌頂，以一切佛身寶冠繒綵灌頂已，授與雙手。則一切如來以金剛名——號金剛手——金剛手灌頂時，金剛手菩薩摩訶薩左慢右舞，弄跋折羅，則彼金剛安自心，持增進勢，說此嗢陀南：「此是一切佛，成金剛無上，授與我手掌，金剛加金剛。」<p>爾時，世尊復入不空王大菩薩三昧耶，所生薩埵加持名金剛三摩地，名一切如來鉤召三昧耶，一切如來心從自心出。<p>「嚩日囉（二合）邏（引）惹」<p>從一切如來心纔出已，則彼婆伽梵金剛手為一切如來大鉤。出已，入世尊毘盧遮那心，聚為一體，生金剛大鉤形，住佛掌中。從金剛大鉤形出現一切世界微塵等如來身，召請一切如來等作一切佛神通遊戲妙不空王故、金剛薩埵三摩地極堅牢故，聚為一體，生不空王大菩薩身，住毘盧遮那佛心，說此嗢陀南：「奇哉不空王，金剛所生鉤，由遍一切佛，為成就鉤召。」<p>時不空王大菩薩身從佛心下，依一切如來右月輪而住，復請教令。時婆伽梵入一切如來鉤召三昧耶，名金剛三摩地受一切如來鉤召三昧耶，盡無餘有情界一切鉤召，一切安樂悅意故、乃至一切如來集會加持最勝悉地故，則彼金剛鉤授與不空王大菩薩雙手。一切如來以金剛名——號金剛鉤召——金剛鉤召灌頂時，金剛鉤召菩薩摩訶薩以金剛鉤鉤召一切如來，說此嗢陀南：「此是一切佛，無上金剛智，成諸佛利益，最上能鉤召。」<p>爾時，婆伽梵復入摩羅大菩薩三昧耶，出生薩埵加持，名金剛三摩地一切如來隨染三昧耶，名一切如來心，從自心出。<p>「嚩日囉（二合）邏哦」<p>從一切如來心纔出已，即彼婆伽梵持金剛為一切如來花器仗。出已，入世尊毘盧遮那佛心，聚為一體，生大金剛箭形，住佛掌中。從彼金剛箭形出一切世界微塵等如來身，作一切如來隨染等，作一切佛神通遊戲極殺故、金剛薩埵三摩地極堅牢故，聚為一體，生摩羅大菩薩身，住世尊毘盧遮那佛心，說此嗢陀南：「奇哉自性淨，隨染欲自然，離欲清淨故，以染而調伏。」<p>時彼摩羅大菩薩身從世尊心下，依一切如來左月輪而住，復請教令。時世尊入一切如來隨染加持，名金剛三摩地受一切如來能殺三昧耶，盡無餘有情界，隨一切安樂悅意故、乃至得一切如來摩羅業最勝悉地果故，則彼金剛箭授與摩羅大菩薩雙手。則一切如來以金剛名——號金剛弓——金剛弓灌頂時，金剛弓菩薩摩訶薩以金剛箭殺，一切如來說此嗢陀南：「此是一切佛，染智無瑕穢，以染害厭離，能施諸安樂。」<p>爾時，婆伽梵復入極喜王大菩薩三昧耶，所生薩埵加持名金剛三摩地一切如來極喜三昧耶，名一切如來心，從自心出。<p>「嚩日囉（二合）娑度」<p>從一切如來心纔出已，則彼婆伽梵持金剛為一切如來善哉相，入世尊毘盧遮那佛心，聚為一體，生大歡喜形，住佛掌中。從彼歡喜形出一切世界微塵等如來身，作一切如來善哉相，作一切佛神通遊戲極喜故、金剛薩埵三摩地極堅牢故，聚為一體，生歡喜王大菩薩身，住世尊毘盧遮那佛心，說此嗢陀南：「奇哉我善哉，諸一切勝智，所離分別者，能生究竟喜。」<p>時歡喜王大菩薩身從世尊心下，依一切如來後月輪而住，復請教令。時世尊入一切如來等喜加持，名金剛三摩地，已受一切如來等喜一切安樂悅意故、乃至得一切如來無等喜一切安樂悅意故、乃至得一切如來無上喜味最勝悉地果故，則彼金剛喜授彼歡喜王大菩薩摩訶薩雙手。則一切如來以金剛名——號金剛喜——金剛喜灌頂時，金剛喜菩薩摩訶薩以金剛喜善哉相，歡悅一切如來，說此嗢陀南：「此是一切佛，能轉善哉相，作諸喜金剛，妙喜令增長。」<p>大菩提心一切如來鉤召三昧耶，一切如來隨染智大歡喜，如是，一切如來大三昧耶薩埵。<p>爾時，婆伽梵復入虛空藏大菩薩三昧耶，所生寶加持名金剛三摩地一切如來灌頂三昧耶，名一切如來心，從自心出。<p>「嚩日囉（二合）囉怛那（二合）」<p>從一切如來心纔出已，一切虛空平等性智善通達故、金剛薩埵三摩地極堅牢故，聚為一體。則彼婆伽梵持金剛為一切虛空光明出已，以一切虛空光明照耀一切有情界成一切虛空界，以一切如來加持一切虛空界，入世尊毘盧遮那佛心。善修習故，金剛薩埵三摩地、一切虛空界胎藏所成，一切世界遍滿等量出生大金剛寶形，住佛掌中。從彼金剛寶形出一切世界微塵等如來身，出生已，作一切如來灌頂等，於一切世界作一切如來神通遊戲。虛空界胎藏妙出生故、金剛薩埵三摩地極堅牢故，聚為一體，生虛空藏大菩薩身，住世尊毘盧遮那佛心，說此嗢陀南：「奇哉妙灌頂，無上金剛寶，由佛無所著，名為三界主。」<p>時彼虛空藏大菩薩身從世尊心下，依一切如來前月輪而住，復請教令。時世尊入一切如來大摩尼寶，名金剛三摩地受一切如來圓滿意樂三昧耶，盡無餘有情界獲一切義利，受一切安樂悅意故、乃至得一切如來利益最勝榮盛悉地故，受彼金剛摩尼，與彼虛空藏大菩薩摩訶薩金剛寶轉輪王授與金剛寶形灌頂，安於雙手。則一切如來以金剛名——號金剛藏——金剛藏灌頂時，金剛藏菩薩摩訶薩以金剛摩尼安自灌頂處，說此嗢陀南：「此是一切佛，灌頂有情界，授與我手掌，寶安於寶中。」<p>爾時，婆伽梵復入大威光大菩薩三昧耶，出生寶加持，名金剛三摩地一切如來光三昧耶，名一切如來心，從自心出。<p>「嚩日囉（二合）帝惹」<p>從一切如來心纔出已，即彼婆伽梵金剛手為眾多大日輪。出已，入世尊毘盧遮那佛心，聚為一體，生大金剛日形，住佛掌中。從彼金剛日輪出一切世界微塵等如來身，放一切如來光明等，作一切佛神通遊戲，極大威光故、金剛薩埵三摩地極堅牢故，聚為一體，生大威光菩薩摩訶薩身，住世尊毘盧遮那佛心，說此嗢陀南：「奇哉無比光，照耀有情界，能淨清淨者，諸佛救世者。」<p>時彼無垢大威光菩薩身從世尊心下，依一切如來右月輪而住，復請教令。時世尊入一切如來圓光加持，名金剛三摩地受一切如來光三昧耶，盡無餘有情界無比光，一切安樂悅意故、乃至得一切如來自光明最勝悉地故，金剛日授與大威光菩薩摩訶薩雙手。則一切如來以金剛名——號金剛光——金剛光灌頂時，金剛光菩薩摩訶薩以彼金剛日照曜一切如來，說此嗢陀南：「此是一切佛，能壞無智暗，設微塵數日，此光超於彼。」<p>爾時，婆伽梵復入寶幢大菩薩三昧耶，出生寶加持，名金剛三摩地一切如來滿意願三昧耶，名一切如來心，從自心出。<p>「嚩日囉（二合）計都」<p>從一切如來心纔出已，即彼婆伽梵持金剛為種種色幢幡莊嚴形。出已，入世尊毘盧遮那佛心，聚為一體，生金剛幢形，住佛掌中。從彼金剛幢形，出一切世界微塵等如來身，建一切如來寶幢等、作一切佛神通遊戲，大寶幢故、金剛薩埵三摩地極堅牢故，聚為一體，生寶幢大菩薩身，住世尊毘盧遮那佛心，說此嗢陀南：「奇哉無比幢，一切益成就，一切意滿者，令滿一切願。」<p>時彼寶幢大菩薩身從世尊心下，依一切如來左月輪而住，復請教令。時世尊入一切如來建立加持，名金剛三摩地受一切如來思惟王摩尼幢能建三昧耶，盡無餘有情界，令一切意願圓滿、一切安樂悅意故，乃至得一切如來大利益最勝悉地果故，則彼金剛幢授彼寶幢菩薩摩訶薩雙手。則一切如來以金剛名——號金剛幢——金剛幢灌頂時，彼金剛幢菩薩摩訶薩以金剛幢，安立一切如來於檀波羅蜜，說此嗢陀南：「此是一切佛，能滿諸意欲，名思惟寶幢，是檀度理趣。」<p>爾時，婆伽梵復入常喜悅大菩薩三昧耶，出生寶加持，名金剛三摩地一切如來喜悅三昧耶，名一切如來心，從自心出。<p>「嚩日囉（二合）賀娑」<p>從一切如來心纔出已，即彼婆伽梵持金剛為一切如來微笑。出已，入世尊毘盧遮那佛心，聚為一體，生金剛笑形，住佛掌中。從彼金剛笑形出一切世界微塵等如來身，作一切如來奇特等、作一切佛神通遊戲，常喜悅根故、金剛薩埵三摩地極堅牢故，聚為一體，生常喜悅根，大菩薩身，住世尊毘盧遮那佛心，說此嗢陀南：「奇哉我大笑，諸勝大奇特，安立佛利益，常住妙等引。」<p>時彼常喜悅根大菩薩身從世尊心下，依一切如來後月輪而住，復請教令。時世尊入一切如來奇特加持，名金剛三摩地受一切如來出現三昧耶，盡無餘有情界，一切根無上安樂悅意故、乃至得一切如來根清淨智神境通果故，則彼金剛微笑授與彼常喜悅根大菩薩摩訶薩雙手。則一切如來以金剛名——號金剛喜——金剛喜灌頂時，金剛喜菩薩摩訶薩以金剛微笑悅一切如來，說此嗢陀南：「此是一切佛，奇哉示出現，能作大喜悅，他師不能知。」<p>大灌頂、尋圓光、有情、大利、大笑……，如是一切如來大灌頂薩埵。<p>爾時，婆伽梵復入觀自在大菩薩三昧耶，出生法加持，名金剛三摩地一切如來法三昧耶，名一切如來心，從自心出。<p>「嚩日囉（二合）達摩」<p>從一切如來心纔出已，即彼婆伽梵持金剛自性清淨，一切法平等智善通達故，金剛薩埵三摩地為正法光明。出已，以彼正法光明照曜一切世界成為法界，盡法界入世尊毘盧遮那佛心聚為一體，量遍虛空法界，生大蓮華形，住佛掌中。從彼金剛蓮華形出一切世界微塵等如來身，一切如來三摩地智神境通等作一切神通遊戲，於一切世界妙觀自在故、金剛薩埵三摩地極堅牢故，聚為一體，生觀自在大菩薩身，住世尊毘盧遮那佛心，說此嗢陀南：「奇哉我勝義，本清淨自然，諸法如筏喻，清淨而可得。」<p>時彼觀自在大菩薩身從世尊心下，依一切如來前月輪而住，復請教令。時世尊入一切如來三摩地智三昧耶，出生名金剛三摩地，能淨一切如來，盡無餘有情界。<p>我清淨一切安樂悅意故、乃至得一切如來法智神境通果故，則彼金剛蓮花授與觀自在菩薩摩訶薩正法轉輪王，授與一切如來法身灌頂，灌於雙手。則一切如來以金剛名——號金剛眼——金剛眼灌頂時，金剛眼菩薩摩訶薩則彼金剛蓮花如開敷蓮花勢，觀察貪染清淨無染著自性。觀已，說此嗢陀南：「此是一切佛，覺悟欲真實，授與我手掌，法安立於法。」<p>爾時，婆伽梵復入曼殊室利大菩薩三昧耶，出生法加持，名金剛三摩地一切如來大智慧三昧耶，名一切如來心，從自心出。<p>「嚩日囉（二合）底乞灑拏（三合）」<p>從一切如來心纔出已，即彼婆伽梵持金剛為眾多慧劍。出已，入世尊毘盧遮那佛心聚為一體，生金剛釰形，住佛掌中。則從彼金剛劍形出一切世界微塵等如來身，一切如來智慧等作一切佛神通遊戲，妙吉祥故、金剛薩埵三摩地極堅牢故，聚為一體，生曼殊室利大菩薩身，住世尊毘盧遮那佛心，說此嗢陀南：「奇哉一切佛，我名微妙音，由慧無色故，音聲而可得。」<p>時彼曼殊室利大菩薩身從世尊心下，依一切如來右月輪而住，復請教令。時世尊入一切如來智慧三昧耶，名金剛三摩地斷一切如來結使三昧耶，盡無餘有情界斷一切苦，受一切安樂悅意故、乃至得一切如來隨順音聲慧圓滿成就故，則彼金剛劍授與曼殊室利大菩薩摩訶薩雙手。則一切如來以金剛名——號金剛慧——金剛慧灌頂時，金剛慧菩薩摩訶薩以金剛劍揮斫，說此嗢陀南：「此是一切佛，智慧度理趣，能斷諸怨敵，除諸罪最勝。」<p>爾時，婆伽梵復入纔發心轉法輪菩薩摩訶薩三昧耶，出生法加持，名金剛三摩地一切如來輪三昧耶，名一切如來心，從自心出。<p>「嚩日囉（二合）係都」<p>從一切如來心纔出已，即彼婆伽梵持金剛成金剛界大曼荼羅。為一切如來大漫荼羅出已，入世尊毘盧遮那佛心聚為一體，生金剛輪形，住佛掌中。從彼金剛輪形出一切世界微塵等如來身，纔發心轉法輪故、金剛薩埵三摩地極堅牢故，聚為一體，生纔發心轉法輪菩薩摩訶薩身，住世尊毘盧遮那佛心，說此嗢陀南：「奇哉金剛輪，我金剛勝持，由纔發心故，能轉妙法輪。」<p>時彼纔發心轉法輪大菩薩身從世尊心下，依一切如來左月輪而住，復請教令。時世尊入一切如來輪，名金剛三摩地一切如來大漫荼羅三昧耶，盡無餘有情界，令入得不退轉法輪，受一切安樂悅意故、乃至轉一切如來正法輪最勝悉地故，則彼金剛輪授與纔發心轉法輪大菩薩摩訶薩雙手。則一切如來以金剛名——號金剛場——金剛場灌頂時，彼金剛場菩薩摩訶薩以彼金剛輪令一切如來安立不退轉，說此嗢陀南：「此是一切佛，能淨一切法，是則不退轉，亦名菩提場。」<p>爾時，婆伽梵復入無言大菩薩摩訶薩三昧耶，出生法加持，名金剛三摩地一切如來念誦三昧耶，名一切如來心，從自心出。<p>「嚩日囉（二合）婆沙」<p>從一切如來心纔出已，即彼婆伽梵金剛手為一切如來法文字。出已，入世尊毘盧遮那佛心聚為一體，生金剛念誦形，住佛掌中。從彼金剛念誦形出一切世界微塵等如來身、一切如來法性等，作一切佛神通遊戲妙語言故、金剛薩埵三摩地極堅牢故，聚為一體生無言大菩薩身，住世尊毘盧遮那佛心，說此嗢陀南：「奇哉自然密，我名祕密語，所說微妙法，遠離諸戲論。」<p>時彼無言大菩薩身從世尊心下，依一切如來後月輪而住，復請教令。時世尊入一切如來祕密語，名金剛三摩地一切如來語智三昧耶，盡無餘有情界，令語成就，受一切安樂悅意故、乃至得一切如來語祕密體性最勝悉地故，則彼金剛念誦授與無言大菩薩摩訶薩雙手。則一切如來以金剛名——號金剛語——金剛語灌頂時，金剛語菩薩摩訶薩以彼金剛念誦，共一切如來談論，說此嗢陀南：「此是一切佛，名金剛念誦，於一切如來，真言速成就。」<p>金剛法智性、一切如來智慧、大轉輪智、一切如來語、輪轉戲論智……，此是一切如來大智薩埵。
。
<juan>金剛頂一切如來真實攝大乘現證大教王經卷中<p>開府儀同三司特進試鴻臚卿肅國公食邑三千戶賜紫贈司空諡大監正號大廣智大興善寺三藏沙門不空奉<#sp>詔譯<p>大曼荼羅廣大儀軌品之二<p>爾時，婆伽梵復入一切如來毘首羯磨大菩薩三昧耶，出生羯磨加持，名金剛三摩地一切如來羯磨三昧耶，名一切如來心，從自心出。<p>「嚩日囉（二合）羯磨」<p>從一切如來心纔出已，一切如來羯磨平等智善通達故，金剛薩埵三摩地即從婆伽梵持金剛，為一切如來羯磨光明。出已，以彼一切如來羯磨光明照耀一切有情界，為一切如來羯磨界。其盡一切如來羯磨界，入世尊毘盧遮那佛心聚為一體，量遍一切虛空界。則一切如來羯磨界故，生羯磨金剛形，住佛掌中。則從羯磨金剛形出一切世界微塵等如來身，於一切世界一切如來羯磨等作一切佛神通遊戲，作一切如來無邊事業故、金剛薩埵三摩地極堅牢故，聚為一體，生一切如來毘首羯磨大菩薩摩訶薩身，住世尊毘盧遮那佛心，說此嗢陀南：「奇哉佛不空，我一切業多，無功作佛益，能轉金剛業。」<p>爾時，毘首羯磨大菩薩身從世尊心下，依一切如來前月輪而住，復請教令。時世尊入一切如來不空金剛三昧耶，名金剛三摩地轉一切供養等無量不空一切業軌儀廣大三昧耶，盡無餘有情界作一切悉地，受一切安樂悅意故、乃至成就一切如來金剛羯磨性智神境通果故，則彼羯磨金剛授與一切如來金剛羯磨大菩薩，為一切如來羯磨轉輪王以一切如來灌頂，授與雙手。則一切如來以金剛名——號金剛毘首——金剛毘首灌頂時，彼金剛毘首菩薩摩訶薩則安立羯磨金剛於自心，令安一切如來羯磨平等處，說此嗢陀南：「此是一切佛，作種種勝業，授與我掌中，以業安於業。」<p>爾時，婆伽梵復入難敵精進大菩薩摩訶薩三昧耶，出生羯磨加持，名金剛三摩地一切如來守護三昧耶，名一切如來心，從自心出。<p>「嚩日囉（二合）路乞沙（二合）」<p>從一切如來心纔出已，即彼婆伽梵金剛手為眾多堅固甲冑。出已，入世尊毘盧遮那佛心聚為一體，生大金剛甲冑形，住佛掌中。從彼金剛甲冑形出一切世界微塵等如來身，一切如來守護儀軌廣大事業等，作一切佛神通遊戲，難敵精進故、金剛薩埵三摩地極堅牢故，聚為一體，生難敵精進大菩薩身，住世尊毘盧遮那佛心，說此嗢陀南：「奇哉精進甲，我固堅固者，由堅固無身，作金剛勝身。」<p>時彼難敵精進大菩薩身從世尊心下，依一切如來右月輪而住，復請教令。時世尊入一切如來堅固，名金剛三摩地一切如來精進波羅蜜三昧耶，救護盡無餘有情界，受一切安樂悅意故、乃至得一切如來金剛身成就果故，則金剛甲冑授與難敵精進大菩薩雙手。則一切如來以金剛名——號金剛慈友——金剛慈友灌頂時，彼金剛慈友菩薩摩訶薩以金剛甲冑被一切如來，說此嗢陀南：「此是一切佛，最勝慈甲冑，堅精進大護，名為大慈友。」<p>爾時，婆伽梵復入摧一切魔大菩薩摩訶薩三昧耶，出生羯磨加持，名金剛三摩地一切如來方便三昧耶，名一切如來心，從自心出。<p>「嚩日囉（二合）藥乞灑（二合）」從一切如來心纔出已，即彼婆伽梵持金剛為眾多大牙器仗。出已，入世尊毘盧遮那佛心聚為一體，生金剛牙形，住佛掌中。從彼金剛牙形出一切世界微塵等如來身，作一切降伏暴怒等，為一切佛神通遊戲，一切魔善摧伏故、金剛薩埵三摩地極堅牢故，聚為一體，生摧一切魔大菩薩身，住世尊毘盧遮那佛心，說此嗢陀南：「奇哉大方便，諸佛之慈愍，由有形寂靜，示作暴怒形。」<p>時彼摧一切魔大菩薩身從世尊心下，依一切如來左月輪而住，復請教令。時世尊入一切如來極怒金剛三摩地，一切如來調伏難調，盡無餘有情界施無畏，受一切安樂悅意故、乃至得一切如來大方便智神境通最勝悉地果故，則彼金剛牙器仗授與彼摧一切魔大菩薩雙手。則一切如來以金剛名——號金剛暴怒——金剛暴怒灌頂時，彼金剛暴怒菩薩摩訶薩以彼金剛牙器仗安自口中恐怖一切如來，說此嗢陀南：「此是一切佛，調伏諸難調，金剛牙器仗，方便愍慈者。」<p>爾時，婆伽梵復入一切如來拳大菩薩摩訶薩三昧耶，出生羯磨加持，名金剛三摩地一切如來身口心金剛縛三昧耶，名一切如來心，從自心出。<p>「嚩日囉（二合）散地」<p>從一切如來心纔出已，即彼婆伽梵持金剛為一切如來一切印縛。出已，入世尊毘盧遮那佛心聚為一體，生金剛縛形，住佛掌中，從彼金剛縛形出一切世界微塵等如來身。出已，於一切世界一切如來印縛智等作一切佛神通遊戲，一切如來拳善縛故、金剛薩埵三摩地極堅牢故，聚為一體，生一切如來拳大菩薩身，住世尊毘盧遮那佛心，說此嗢陀南：「奇哉妙堅縛，我堅三昧耶，成諸意樂故，解脫者為縛。」<p>時彼一切如來拳大菩薩身，從世尊心下，依一切如來後月輪而住，復請教令。時世尊入一切如來三昧耶，名金剛三摩地一切如來印三昧耶，盡無餘有情界，令一切如來聖天現驗一切悉地，受一切安樂悅意故、乃至得一切如來一切智智印主宰最勝悉地果故，則彼金剛縛授與一切如來金剛拳大菩薩摩訶薩雙手。則彼一切如來以金剛名——號金剛拳——金剛拳灌頂時，彼金剛拳菩薩摩訶薩以彼金剛縛縛一切如來，說此嗢陀南：「此是一切佛，印縛大堅固，速成諸印故，不越三昧耶。」<p>一切如來供養廣大儀軌業、一切如來大精進堅固甲冑、一切如來大方便、一切如來一切印縛智……，如是一切如來大羯磨薩埵。<p>爾時，不動如來成就世尊毘盧遮那一切如來智已，印一切如來智故，入金剛波羅蜜三昧耶，所生金剛加持名金剛三摩地一切如來金剛三昧耶，名一切如來印，從自心出。<p>「薩怛嚩嚩日離」<p>從一切如來心纔出已，出金剛光明。從彼金剛光明門，即彼婆伽梵持金剛為一切世界微塵等如來身印一切如來智。復聚為一體，等一切世界量，生大金剛形，依世尊毘盧遮那佛前月輪而住，說此嗢陀南：「奇哉一切佛，薩埵金剛堅，由堅無身故，獲得金剛身。」<p>爾時，世尊寶生如來印世尊毘盧遮那一切如來智故，入寶波羅蜜三昧耶，所生寶金剛加持，名金剛三摩地金剛三昧耶，名自印，從自心出。<p>「囉怛那嚩日離（二合）」<p>從一切如來心纔出已，出寶光明。從彼寶光明，即彼婆伽梵持金剛為一切世界微塵等如來身印一切如來智。復聚為一體，等一切世界量，生大金剛寶形，依世尊毘盧遮那佛右月輪而住，說此嗢陀南：「奇哉一切佛，我名寶金剛，於一切印眾，堅灌頂理趣。」<p>爾時，世尊觀自在王如來印世尊毘盧遮那一切如來智故，入法波羅蜜三昧耶，所生法金剛加持，名金剛三摩地法三昧耶，名自印，從自心出。<p>「達摩嚩日離（二合）」<p>從一切如來心纔出已，出蓮花光明。從彼蓮華光明，即彼婆伽梵持金剛為一切世界微塵等如來身印一切如來智。復聚為一體，等一切世界量，生大金剛蓮花形，依世尊毘盧遮那佛後月輪而住，說此嗢陀南：「奇哉一切佛，法金剛我淨，由自性清淨，令貪染無垢。」<p>爾時，世尊不空成就如來印毘盧遮那一切如來智故，入一切波羅蜜三昧耶，所生金剛加持，名金剛三摩地一切三昧耶，名自印，從自心出。<p>「羯磨嚩日離（二合）」<p>從一切如來心纔出已，出一切羯磨光明。從彼一切如來羯磨光明，即彼婆伽梵持金剛為一切世界微塵等如來身遍印一切如來智。復聚為一體，等一切世界量，面向一切處，生大羯磨金剛形，依世尊毘盧遮那佛左月輪而住，說此嗢陀南：「奇哉一切佛，我名業金剛，由一成一切，佛界善作業。」<p>一切如來智三昧耶大灌頂、金剛法性一切供養，如是，一切如來大波羅蜜。<p>爾時，世尊毘盧遮那佛復入一切如來適悅供養三昧耶，所生名金剛三摩地，一切如來族大天女從自心出。<p>「嚩日囉（二合）邏西」<p>從一切如來心纔出已，出金剛印。從彼金剛印門，則彼婆伽梵持金剛為一切世界微塵等如來身。復聚為一體，為金剛嬉戲大天女如金剛薩埵，一切身性、種種形色威儀、一切莊嚴具，攝一切如來族金剛薩埵女，依世尊不動如來曼荼羅左邊月輪而住，說此嗢陀南：「奇哉無有比，諸佛中供養，由貪染供養，能轉諸供養。」<p>爾時，世尊毘盧遮那復入一切如來寶鬘灌頂三昧耶，所生名金剛三摩地，一切如來族大天女從自心出。<p>「嚩日囉（二合）摩犁」<p>從一切如來心纔出已，出大寶印。從彼大寶印，則彼婆伽梵持金剛為一切世界微塵等如來身。復聚為一體，為金剛鬘大天女，依世尊寶生如來曼荼羅左邊月輪而住，說此嗢陀南：「奇哉我無比，稱為寶供養，於三界王勝，教勅受供養。」<p>爾時，世尊毘盧遮那復入一切如來歌詠供養三昧耶，所生名金剛三摩地，一切如來族大天女從自心出。<p>「嚩日囉（二合）霓（愚以反）帝」<p>從一切如來心纔出已，出一切如來法印。從彼一切如來法印，彼婆伽梵持金剛為一切世界微塵等如來身。復聚為一體，為金剛歌詠大天女，依世尊觀自在王如來左邊月輪而住，說此嗢陀南：「奇哉成歌詠，我供諸見者，由此供養故，諸法如響應。」<p>爾時，世尊毘盧遮那復入一切如來舞供養，所生名金剛三摩地，一切如來族大天女從自心出。<p>「嚩日囉（二合）儞哩（二合）帝曳」<p>從一切如來心纔出已，出一切如來舞廣大儀。從彼出一切如來舞供養儀，則彼婆伽梵持金剛為一切世界微塵等如來身。復聚為一體，為金剛舞大天女，依世尊不空成就如來左邊月輪而住，說此嗢陀南：「奇哉廣供養，作諸供養故，由金剛舞儀，安立佛供養。」<p>一切如來無上安樂悅意三昧耶、一切如來鬘、一切如來諷詠、一切如來無上作供養業……，如是，一切如來祕密供養。<p>爾時，世尊不動如來奉答毘盧遮那如來供養故，入一切如來能悅澤三昧耶，所生名金剛三摩地，一切如來婢使從自心出。<p>「嚩日囉（二合）杜閉」<p>從一切如來心纔出已，則彼婆伽梵持金剛為種種儀、燒香、供養雲嚴飾，舒遍一切金剛界。出已，從彼燒香供養雲海出一切世界微塵等如來身。復聚為一體，為金剛燒香天女身，依世尊金剛摩尼寶峯樓閣隅左邊月輪而住，說此嗢陀南：「奇哉大供養，悅澤具端嚴，由薩埵遍入，速疾證菩提。」<p>爾時，世尊寶生如來奉答毘盧遮那如來供養故，入寶莊嚴供養三昧耶，所生名金剛三摩地一切如來承旨，大天女從自心出。<p>「嚩日囉（二合）補澁閉（二合）」<p>從一切如來心纔出已，即彼婆伽梵持金剛為一切花供養嚴飾，舒遍一切虛空界。出已，從彼一切花供養嚴飾出一切世界微塵等如來身。出已，復聚為一體，為金剛花天女形，依如來金剛摩尼寶峯樓閣隅左邊月輪而住，說此嗢陀南：「奇哉花供養，能作諸莊嚴，由如來寶性，速疾獲供養。」<p>爾時，世尊觀自在王如來奉答世尊毘盧遮那供養故，入一切如來光明供養三昧耶，所生名金剛三摩地，一切如來女使從自心出。<p>「嚩日囉（二合）路計」<p>從一切如來心纔出已，即彼婆伽梵持金剛出一切光明界供養嚴飾，舒遍盡法界，從彼一切光明界莊嚴具出一切世界微塵等如來身。出已，復聚為一體，為金剛光明天女身，依世尊金剛摩尼寶峯樓閣隅左邊月輪而住，說此嗢陀南：「奇哉我廣大，供養燈端嚴，由速具光明，獲一切佛眼。」<p>爾時，世尊不空成就如來奉答毘盧遮那如來供養故，入一切如來塗香供養三昧耶，所生名金剛三摩地，一切如來婢使從自心出。<p>「嚩日囉（二合）巘題」<p>從一切如來心纔出已，則彼婆伽梵持金剛出一切塗香供養嚴飾，舒遍一切法界，從彼一切塗香供養嚴飾出一切世界微塵等如來身。出已，復聚為一體，為金剛塗香天女身，依世尊金剛摩尼寶峯樓閣隅左邊月輪而住，說此嗢陀南：「奇哉香供養，我微妙悅意，由如來香故，授與一切身。」<p>一切如來智遍入大菩提支分三昧耶，一切如來光明、戒、定、慧、解脫、解脫知見、塗香……，如是，一切如來受教令女。<p>爾時，世尊毘盧遮那如來復入一切如來三昧耶鉤三昧耶，所生薩埵名金剛三摩地一切如來一切印，眾主從自心出。<p>「嚩日囉（二合）矩賒」<p>從一切如來心纔出已，則彼婆伽梵持金剛出一切如來一切印眾，從彼一切如來一切印眾出一切世界微塵等如來身。復聚為一體，為金剛鉤大菩薩身，依世尊金剛摩尼寶峯樓閣金剛門中月輪而住，鉤召一切如來三昧耶，說此嗢陀南：「奇哉一切佛，鉤誓我堅固，由我遍鉤召，集諸曼荼羅。」<p>爾時，世尊復入一切如來三昧耶，引入摩訶薩埵三昧耶，所生名金剛三摩地一切如來印入承旨，從自心出。<p>「嚩日囉（二合）播賒」<p>從一切如來心纔出已，則彼婆伽梵持金剛出一切如來三昧耶引入印眾，從彼一切如來三昧耶引入印眾出一切世界微塵等如來身。復聚為一體，為金剛索大菩薩身，依世尊金剛摩尼寶峯樓閣寶門間月輪而住，引入一切如來，說此嗢陀南：「奇哉一切佛，我堅金剛索，設入諸微塵，我復引入此。」<p>爾時，世尊復入一切如來三昧耶，鎖大薩埵三昧耶，所生名金剛三摩地一切如來三昧耶，縛一切如來使從自心出。<p>「嚩日囉（二合）薩普（二合）吒」<p>從一切如來心纔出已，則彼婆伽梵持金剛出一切如來三昧耶縛為印眾，從彼一切如來三昧耶縛印眾。出已，出一切世界微塵等如來身。復聚為一體，為金剛鎖大菩薩身，依世尊金剛摩尼寶峯樓閣法門中月輪而住，說此嗢陀南：「奇哉一切佛，大堅金剛鎖，令諸縛脫者，有情利故縛。」<p>爾時，世尊復入一切如來遍入大菩薩三昧耶，所生名金剛三摩地一切如來一切印僮僕，從自心出。<p>「嚩日囉（二合）吠捨」<p>從一切如來心纔出已，則彼婆伽梵持金剛為一切如來印主。出已，從彼一切如來印主出一切世界微塵等如來身。復聚為一體，為金剛遍入大菩薩身，依世尊金剛摩尼寶峯樓閣羯磨門中月輪而住，說此嗢陀南：「奇哉一切佛，我堅金剛入，為一切主宰，亦即為僮僕。」<p>一切如來三昧耶鉤召、引入、縛、調伏，如是一切如來教令。<p>爾時，世尊為一切如來召集故，作金剛彈指相，說此一切如來召集加持心：<p>「嚩日囉（二合）三摩惹」<p>由剎那攞嚩須臾頃，一切如來彈指相警覺已，遍一切世界雲海中一切世界微塵等如來并菩薩集會曼荼羅。集已，往詣金剛摩尼寶峯樓閣世尊毘盧遮那如來所。至已，說禮一切如來足心：<p>「唵薩嚩<#sp>（二合）怛他孽多<#sp>播那滿娜曩迦嚕彌」<p>由此性成就真言隨意念誦禮一切如來已，說此嗢陀南：「奇哉大普賢，菩薩之敬儀，是如來輪壇，影現於如來。」<p>時十方一切世界集會如來說已，由一切如來加持，一切菩薩集會曼荼羅，入毘盧遮那佛心。從彼一切如來心各各自菩薩眾曼荼羅出已，依世尊毘盧遮那佛金剛摩尼寶峯樓閣周圍作壇三摩地而住，說此嗢陀南：「奇哉一切佛，廣大無始生，由一切塵數，獲得佛一性。」<p>爾時，婆伽梵一切如來復作集會，令金剛界大曼荼羅加持故、得盡無餘有情界拔濟一切利益安樂故、乃至一切如來平等智神境通三菩提最勝成就故，奉請婆伽梵一切如來主宰金剛薩埵無始無終大持金剛，以此一百八讚而請：「金剛勇大心，金剛諸如來，普賢金剛初，我禮金剛手；金剛王妙覺，金剛鉤如來，不空王金剛，我禮金剛召；金剛染大樂，金剛箭能伏，魔欲大金剛，我禮金剛弓；金剛善薩埵，金剛戲大適，歡喜王金剛，我禮金剛喜；金剛寶金剛，金剛空大寶，寶藏金剛峯，我禮金剛藏；真剛威大炎，金剛日佛光，金剛光大威，我禮金剛光；金剛幢善利，金剛幡妙喜，寶幢大金剛，我禮金剛剎；金剛笑大笑，金剛笑大奇，愛喜金剛勝，我禮金剛愛；金剛法善利，金剛蓮妙淨，世貴金剛眼，我禮金剛眼；金剛利大乘，金剛劍仗器，妙吉金剛染，我禮金剛慧；金剛因大場，金剛輪理趣，能轉金剛起，我禮金剛場；金剛說妙明，金剛誦妙成，無言金剛成，我禮金剛語；金剛業教令，金剛廣不空，業金剛遍行，我禮金剛巧；金剛護大勇，金剛甲大堅，難敵妙精進，我禮金剛勤；金剛盡方便，金剛牙大怖，摧魔金剛峻，我禮金剛忿；金剛令威嚴，金剛能縛解，金剛拳勝誓，我禮金剛拳。若有持此名，百八寂靜讚，金剛名灌頂，彼亦獲如是。若有以此名，讚大持金剛，正意歌詠者，彼如持金剛。我等以此名，一百八名讚，願大乘現證，遍流大理趣。我等讚汝尊，願說最勝儀，一切佛大輪，勝大曼荼羅。」<p>爾時，婆伽梵大持金剛聞一切如來請語，入一切如來三昧耶所生加持金剛三摩地，說金剛界大曼荼羅：「次當我遍說，勝大曼荼羅，由如金剛界，名為金剛界。如教應安坐，於曼荼羅中，大薩埵大印，思惟應加持。住印則當起，顧視於諸方，倨傲而按行，誦金剛薩埵。以新線善合，應量以端嚴，以線智應抨，隨力曼荼羅。四方應四門，四剎而嚴飾，四線而交絡，繒綵鬘莊嚴。隅分一切處，門戶於合處，鈿飾金剛寶，應抨外輪壇。彼中如輪形，應入於中宮，金剛線遍抨，八柱而莊嚴。於金剛勝柱，應飾五輪壇，於中曼荼羅，安立佛形像。佛一切周圍，曼荼羅於中，四勝三昧耶，次第而圖畫。金剛進而步，於四曼荼羅，阿閦毘等四，安立一切佛。應作不動壇，劑金剛持等，金剛藏等滿，寶生曼荼羅。金剛眼淨業，無量壽輪壇，應畫不空成，金剛巧等壇。安立於輪隅，應畫金剛女，外壇於隅角，應畫佛供養。門中一切處，守護門四眾，安立於外壇，應畫摩訶薩。即勝三昧耶，結印如儀則，金剛師入已，摧印而遍入，此諸遍入心。❥噁請勅如本教，自身加持等，作已稱自名，應以金剛成，薩埵金剛鉤，金剛師則結。召集作彈指，應請一切佛，剎那頃諸佛，并金剛薩埵，應滿一切壇，集會曼荼羅。則速疾大印，觀金剛薩埵，一遍稱百八，由結集則喜。如來皆堅固，金剛薩自成，慈友而安住，諸門一切處，鉤等而作業。以大羯磨印，安住三昧耶，以印三昧耶，薩埵金剛等，應成大薩埵。誦弱吽鑁斛，則不等一切。召集大薩埵，鉤召引入已，縛已令調伏，則以密供養，令喜大威德。應自有情利。願作一切成，如是諸壇中，金剛師事業。
。
<juan>金剛頂一切如來真實攝大乘現證大教王經卷下<p>開府儀同三司特進試鴻臚卿肅國公食邑三千戶賜紫贈司空諡大監正號大廣智大興善寺三藏沙門不空奉<#sp>詔譯<p>大曼荼羅廣大儀軌品之三<p>「次當廣說金剛弟子入金剛大曼荼羅儀軌。於中我先說令入盡無餘有情界拔濟利益安樂最勝悉地因果故入此大曼荼羅，是器非器，不應簡擇。何以故？世尊！或有有情作大罪者，彼入此金剛界大曼荼羅，見已、入已，離一切惡趣。<p>「世尊！或有有情諸利、飲食、貪欲染著、憎惡三昧耶，為先行等，如是等類隨意愛樂入已，則得滿一切意願。<p>「世尊！或有有情愛樂歌舞、嬉戲、飲食、翫具，由不曉晤一切如來大乘現證法性故，入餘天族曼荼羅，於滿一切意願攝受無上，能生愛樂歡喜。一切如來族曼荼羅禁戒怖畏不入，為彼入惡趣壇路門，應入此金剛界大漫荼羅，為令一切適悅最勝悉地安樂悅意受用故，能轉一切惡趣現前道故。<p>「世尊！復有住正法有情，為一切眾生求一切如來戒定慧最勝悉地、方便佛菩提故，久修禪定、解脫地等，勞倦彼等。入此金剛界大曼荼羅，纔入已，一切如來果尚不難，何況餘悉地類？<p>「次當且先以四禮禮一切如來，全身舒臂，金剛合掌，以心臆著地，禮東方，真言曰：<p>「唵薩嚩怛他蘖多布儒（開口角唇呼）跛薩他（三合）哪耶怛麼（二合）南儞㗚（二合）耶多夜彌薩嚩怛他蘖多嚩日羅（二合）薩怛嚩（二合）地瑟姹（二合）薩嚩❥<p>「即前金剛合掌住心，以額禮南方，真言曰：<p>「唵薩嚩怛他蘖多布惹（引）毘曬迦耶怛麼（二合）南涅哩（二合）夜多夜彌薩嚩怛他蘖多嚩日羅（二合）囉怛那（二合）毘詵遮❥<p>「即前金剛合掌，安於頭，以口著地，禮西方，真言曰：<p>「唵薩嚩怛他蘖多布惹鉢羅（二合）靺㗚（二合）多那夜怛麼南涅哩夜多夜弭薩嚩怛他蘖多嚩日囉達摩鉢囉靺㗚多（二合）夜❥<p>「即前金剛合掌當心，以頂著地，禮北方，真言曰：<p>「唵薩嚩怛他蘖多布惹羯磨尼（輕呼）阿怛麼南涅哩夜多夜弭薩嚩怛他蘖多嚩日囉羯磨句❥❥<p>「則以緋繒角絡披，以緋帛覆面，令弟子結薩埵金剛印，以此心：<p>「三摩耶薩怛鑁（二合）<p>「則以二中指令持花鬘，以此心真言令入三摩耶吽。入已，作是言：<p>「阿儞也（二合）薩怛鑁（二合）薩婆怛他蘖多句犁鉢囉尾瑟吒（二合）薩多（二合）娜悍諦嚩日囉枳若（二合）那母怛跛（二合）那以使也（二合）弭曳那枳娘（二合）泥那怛鑁薩婆怛他蘖多悉地囉比避囉（二合）鉢旦（二合）嘶金（吉溪反）布那囉惹悉馱藥囉惹那遮怛嚩耶涅哩瑟吒摩訶曼茶羅寫也（二合）嚩羯哆（二合）尾閻（二合）麼提三摩渝尾也（二合）他儞渧（丁翼反）<p>「金剛阿闍黎自應結薩埵金剛印，反安弟子頂，作是言：『此是三昧耶金剛，摧汝頂不應說。』<p>「加持誓水一遍，令弟子飲誓水，真言曰：<p>「嚩日囉薩埵薩嚩延諦儞耶（二合）紇唎那曳娑摩嚩悉體（汀以反）哆捏（尼逸反）避儞也（二合）薩怛乞叉（二合）喃夜耶儞也（二合）儞沒嚕（二合）耶儞難那（去）閻嚩日❥娜迦坼<p>「則告弟子：『自今已後，汝觀娑跢我如金剛手。我所應言，汝當如是作。汝不應輕慢於我，勿令汝招災禍死已當墮地獄。』作如是語已，唯願一切如來加持，願金剛薩埵遍入金剛阿闍梨，應結薩埵金剛印，作是言：<p>「阿衍怛三摩欲（開口呼）縛日㘕（二合）嚩日囉薩怛嚩弭底（丁以反）薩密哩（二合）耽阿尾捨野都諦曳嚩（二合）嚩日囉枳孃那摩弩怛㘕嚩日囉（引）吠奢噁<p>「則結忿怒拳摧薩埵金剛印，隨意金剛語，誦大乘現證百字真言，則阿尾捨。纔阿尾捨已，則發生微妙智，由此知他心、悟他心、於一切事知三世，其心則得堅固，於一切如來教中悉除一切苦惱，離一切諸惡趣，於一切有情無沮壞，一切如來加持，一切悉地現前得未曾有，生喜悅安樂悅意。由此安樂等，或成就三摩地、或陀羅尼門、或一切意願皆得滿足、乃至成就一切如來體性。<p>「則結彼印，以解於弟子心，誦此心真言：<p>「底瑟姹（二合）嚩日囉涅哩濁咩婆嚩捨濕。嚩（二合）都咩婆嚩紇唎娜閻咩地底瑟姹薩嚩悉朕（亭淫反、上）遮咩鉢囉（二合）也車吽呵呵呵呵斛（引）<p>「則以其花鬘令弟子擲於大曼荼羅，以此心真言：<p>「鉢囉底車嚩日囉斛（引）<p>「隨花落處，則彼尊成就，則取彼花鬘繫弟子頭上，以此心真言：<p>「唵鉢囉底仡哩紇拏怛嚩弭❥<p>「薩怛嚩摩訶麼攞<p>「由此則大薩埵攝受速得成就，成入已則解面，以此心真言：<p>「唵嚩日囉薩埵薩嚩延帝儞耶（二合）灼乞芻（二合、引）娜伽姹曩怛鉢（二合）囉烏那伽咤野底（丁以反）薩嚩乞㗙嚩日囉（二合）灼乞㗙囉弩多㘕<p>「則誦見真言：<p>「係嚩日囉波捨<p>「則令弟子次第而視大曼荼羅，纔見已，一切如來加持護念，則金剛薩埵住彼弟子心。則見種種光相、遊戲、神通，由見曼荼羅、由如來加持故，或見婆伽梵大持金剛示現本形、或見如來。從此已後，一切義利、一切意所樂事、一切悉地乃至獲得。<p>「持金剛及如來示大曼荼羅已，則以金剛加持香水瓶，灌弟子頂，以此心真言：<p>「嚩日囉毘詵遮<p>「則隨以一印繫鬘，以自幖幟安於二手掌中，誦心真言：<p>「阿儞也（二合）毘色羯多（二合）薩怛嚩（二合）麼斯沒代嚩日囉毘篩羯哆伊難帝薩嚩勃馱怛鑁（二合）吃哩紇拏（二合）嚩日囉蘇悉馱曳吽嚩日囉地波底怛嚩（二合）麼毘詵遮彌底瑟姹（二合）嚩日羅三摩耶薩怛鑁（二合）<p>「則以金剛名灌以此心，真言：<p>「唵嚩日羅薩怛嚩（二合）左摩毘詵遮弭嚩日囉那摩毘篩羯哆儞嚩日羅（二合）麼麼<p>「金剛某甲若與弟子受名號，應加係用。呼之已，廣說入一切曼荼羅儀，則問弟子言：『汝愛樂出生悉地智耶？神通悉地智耶？持明悉地智耶？乃至一切如來智最勝悉地智耶？』隨彼所樂，應說之則教，義利悉地成辦印智。「金剛形住藏，當於心中觀，觀已住於地，則當見伏藏。金剛形觀已，空中而遍觀，若見隨墮處，彼則是伏藏。金剛形於舌，智者應是觀，自言此處有，語已成真實。金剛形一切，應當觀自身，遍入落於彼，其處是伏藏。<p>「彼等心真言：<p>「嚩日囉儞地囉怛娜儞地達摩儞地羯摩儞地<p>「次應教金剛悉地成辦印智。「金剛入生已，水成金剛形，由觀速成就，於水上遊行。復生金剛入，身色如自形，修習於如是，自然如佛形。遍入於自身，自身觀如空，隨樂修習已，則得安達怛。金剛入自己，觀自如金剛，乃至踊上昇，則得虛空行。<p>「如是等真言曰：<p>「嚩日囉喏攞嚩日囉嚕波嚩日囉迦奢嚩日羅麼❥<p>「次則教金剛持明悉地成辦印智。「應觀月形像，上踊於虛空，手攀於金剛，得金剛持明。昇於月輪上，應觀金剛寶，淨身者隨欲，剎那成騰空。昇於月輪已，手持金剛蓮，應觀金剛眼，則得持明位。住於月輪中，應觀業金剛，速獲金剛巧，則得諸持明。<p>「如是等心真言曰：<p>「嚩日羅達攞囉怛娜達攞播娜磨達攞羯麼達攞<p>「次則教一切如來最勝悉地成辦印智。「住諸金剛定，思於虛空界，隨樂金剛身，剎那成騰空。住諸淨等持，修習於最勝，獲得五神通，速疾智成就。觀金剛薩埵，遍於一切空，速念堅固已，則為持金剛。一切成佛形，觀想於虛空，由諸佛等持，則得成正覺。<p>「如是等真言曰：<p>「嚩日囉嚩日囉述馱述馱薩怛縛薩怛縛沒馱沒馱<p>「如上是一切悉地智成辦。<p>「次當令弟子持祕密堪忍法，初旦誦誓心真言曰：<p>「唵嚩日囉薩怛嚩（二合）薩嚩延諦儞耶（二合）吃唎那曳（平）薩摩嚩薩體（汀以反）哆捏（尼逸反）避儞也（二合）怛乞叉（二合）南夜耶儞也（二合）儞沒嚕（二合）耶儞難那（去）閻<p>「則告如是言：『汝不應越此誓心真言，勿令汝招災禍夭壽、以此身墮地獄。』則應教祕密印智，生金剛入已等引，而手拍微細金剛掌山石尚敬愛。<p>「次是金剛拍印。「入金剛儀已，金剛縛掌擊，以微細掌法，山石尚遍入。以如上入儀，金剛縛舒展，勝拍應等摧，剎那壞百族。微細遍入儀，諸指以等引，金剛縛而解，能奪勝諸苦。<p>「次當說祕密成就於婆伽入身女人或丈夫，一切想入已，彼身令遍舒。<p>「如是等心真言曰：<p>「嚩日囉<#sp>縛笘嚩日囉尾捨嚩日囉訶那嚩日囉訶囉<p>「即應授與心真言已，教自本尊四智印，以此儀則告弟子言：『汝慎於餘人，未知此印一切不應指示。何以故？彼有情不見大曼荼羅，輒結彼等皆不成就，則生疑惑，招災禍，速死，墮於無間大地獄、墮於惡趣。』<p>「次當說一切如來薩埵成就大印智。「從心智應發，應觀金剛日，觀自為佛形，應誦金剛界。由此纔成就，獲智壽力年，得一切遍行，佛體尚不難。<p>「此是一切如來現證菩提印。<p>「次當說結金剛薩埵成就大印。「倨傲抽擲杵，等持金剛慢，身、口、心金剛，成金剛薩埵。由此遍行印，諸欲生安樂，通壽力勝色，如金剛薩埵。以三金剛儀，如畫順修習，幖幟印相應，成就大薩埵。我今說諸教，能成及所成，成就者大業，我今次第說。每日先依時，及自加持等，作已成如初，然後應隨意。<p>「次當廣說大印成就儀則。「遍入金剛已，大印如儀則，身前應當結，思惟大薩埵。見彼智薩埵，應觀於自身，鉤召引入縛，令喜作成就。<p>「如是等真言曰：<p>「嚩日囉薩怛嚩（二合）噁<p>「此是金剛遍入心：<p>「嚩日羅薩怛嚩涅哩（二合）舍野<p>「此是大薩埵觀念心：<p>「弱吽鑁斛（引）<p>「此是大薩埵鉤召引入縛令喜心。「誦三昧耶薩怛鑁（二合），遍入背後而月輪，於中應觀而薩埵，我三昧耶薩怛鑁。「隨彼薩埵印，修習觀自身，金剛語以成，能成就諸印。誦弱吽鑁斛，身中入諸佛，應作善思惟，令大印成就。我今說事業，金剛業無上，由觀佛成就，速獲佛自性。成薩埵金剛，為諸佛主宰；由結寶金剛，為諸寶主宰；成就法金剛，則能持佛法；由業金剛印，則為金剛業；成金剛薩埵，由結薩埵印；能召持金剛，金剛召相應；金剛染大印，能染一切佛；令喜一切佛，由金剛善哉；奉施佛灌頂，由寶印儀則；速為金剛光，由金剛光儀；持習金剛幢，則滿一切願；由金剛笑儀，共諸佛戲笑；持金剛法已，由金剛法儀；得諸佛勝慧，由金剛利儀；持習金剛輪，則能轉法輪；成就佛語言，由金剛語儀；速獲金剛業，由作金剛業；擐服金剛甲，獲得金剛身；成金剛藥叉，如金剛藥叉；一切印成就，由結金剛拳；以金剛嬉戲，獲大金剛悅；由結金剛鬘，從佛獲灌頂；金剛歌相應，獲得金剛歌；由結金剛舞，則供養諸佛；悅澤皆一切，由金剛燒香；金剛花相應，令敬諸群品；由金剛燈印，供養故獲眼；能除一切苦，由金剛香儀；由金剛鉤召，能作諸勝業；能一切引入，由金剛索儀；金剛鎖相應，堪任一切縛；由金剛入儀，能成諸遍入。<p>「次當說一切如來金剛三昧耶智印。「堅固結合掌，諸指互交結，名為金剛掌，極結金剛縛。諸三昧耶印，皆生金剛縛，我今說結儀，金剛結無上。堅薩埵金剛，中指竪如牙，大中如寶形，中指而反屈。移指如蓮葉，中指於交合，頭指附中指，名為第五佛。<p>「我今遍說如來族三昧耶勝印。「由結作成就，二手如月形，中指如金剛，餘指面不著。金剛薩埵印，頭鉤勝指交，由如彈指勢，金剛薩埵四。此為眾印等，寶金剛頭指，面合而反屈，中、無名、小指。舒展旋當心，無名指如幢，及與小指合，復住於笑處。則名彼等印，竪齊二大指，頭指屈如蓮，則彼金剛劍。中合屈上節，則彼齊無名，小指交如輪，則解大指縛。舒展從口起，小大指面合，集會業金剛，則彼齊頭指。住心而舒展，曲頭指如牙，小指亦復然，大指小指間。頭指屈其上，於心齊大指，展臂名為鬘，騰掌從口散。作舞頂上合，金剛縛下施，自掌而上獻，齊頭指相逼。舒展如塗勢，由一頭指屈，二頭指結縛，大頭端如鎖。如金剛拳合，我今說能成，金剛成最勝，自印住於心。薩埵金剛定，次說作事業，金剛業無上，金剛界等印。由集會如來，壇師於弟子，剎那成加持，結薩埵金剛。則成持金剛，纔結金剛鉤；能召一切佛，欲金剛儀故；尚染等覺者，由金剛歡喜；善哉聲皆喜，由結寶金剛；從佛獲灌頂，由結金剛日；如佛得圓光，持金剛幢已；則滿一切願，金剛笑儀故；共諸佛等笑，持法金剛印；等同法金剛，遍持金剛劍；得慧救世者，持習金剛輪；則能轉法輪，由金剛語故；金剛語成就，遍持業金剛；等同金剛業，堅作金剛護；成身如金剛，金剛牙勝印；能摧諸惡魔，堅結金剛拳。順伏諸契印，由戲得喜悅，由鬘得莊嚴，由語語威肅。得供由舞故，焚香滋澤世，由花色端嚴、由燈世清淨、由香獲妙香。金剛鉤召得、金剛索得入、金剛鎖能縛、金剛鈴遍入，我今說法印。「嚩日羅惹南通佛，能作堅固金剛界。次復我今當遍說，法印勝契如本儀。誦三昧耶薩怛鑁（二合），一切印契為主宰；誦阿娜耶薩縛已，即能鉤召一切佛；阿斛（引）蘇佉稱誦已，染愛一切諸佛等；娑度娑度是語已，皆以善哉令歡喜；蘇摩訶怛鑁（二合）誦已，則獲一切佛灌頂；嚕褒儞庾（二合）多語已，則獲正法威德光；誦遏他鉢羅（二合）波底（丁口反），能滿一切殊勝願；呵呵吽壑作是笑，獲得如來微妙笑；薩嚩迦哩是誦已，能淨非法皆清淨；耨佉掣（之曳反）那誦持已，能斷一切苦受業；勃馱冐地是言已，於曼荼羅為主宰；鉢羅底攝娜誦已，共預諸佛談語論；蘇嚩始怛鑁（二合）誦已，遍行一切而自在；儞（尼逸反）婆（去）也怛鑁（二合）語已，剎那則得無所畏；誦捨怛嚕（二合）薄乞叉，能啖一切怨敵者；薩嚩悉地是誦已，獲得一切妙悉地；摩訶囉底得適悅；嚕波輸陛亦復然；室嚕怛羅燥佉得樂；薩婆布誓得供養；鉢囉訶羅儞儞悅頗攞哦弭獲得果；蘇帝惹仡哩得光；素巘蕩儗得妙香；阿夜呬弱成鉤召；阿呬吽吽能引入；係薩普吒鑁大得；健吒噁噁令震動。「我今說法印，成就令清淨，於舌觀金剛，能作諸事業。次說羯磨印，應結金剛拳，等引而兩分，成二金剛印。次則說結縛，持作金剛指，右手安於左，此印名覺勝。能與佛菩提，不動佛觸地，寶生施願印，無量壽勝定。不空施無畏，次今當遍說，羯磨印次第，金剛薩埵等。能轉金剛業，左慢右抽擲，安住持鉤勢，相應如射法。善哉於心住，灌頂二金剛，於心示日形，右肘住左拳。二掌及於口，左蓮右開勢，左心劍殺害，旋轉如火輪。金剛二口散，金剛舞旋轉，兩頰住於頂，甲冑小指牙。二拳而相合，應以金剛慢，頂禮意戰悚，繫鬘口下寫。旋轉金剛舞，以金剛拳儀，應獻燒香等，一切佛供養。分別供養印，小指互相鉤，頭指如上鉤，如索二如鎖，手背而相逼。我今說成就，金剛業作等，應羯磨金剛，於心而修習。次說羯磨印，金剛業種種：由結智拳故，能遍入佛智；由結阿閦毘，獲得無傾動；由結寶生印，能攝受於他；由結法輪印，則能轉法輪；由無畏勝速，施有情無畏；堅作金剛鬘，金剛薩埵樂；由金剛鉤召，剎那集諸佛；金剛箭令染，尚能金剛妻；金剛喜諸佛，咸施善哉聲；結大金剛寶，從師受灌頂；遍持金剛日，得如金剛日；竪金剛幢幡，則得雨寶雨；遍持金剛笑，速佛平等笑；遍持金剛花，則見金剛法；堅結金剛劍，能斷一切苦；遍持金剛輪，能轉於法輪；所有諸佛語，成以金剛語；金剛舞供養，尚令佛順伏；由披金剛甲，獲金剛堅實；遍持金剛牙，尚能壞金剛；金剛拳能奪，獲得印成就；金剛喜得悅，金剛鬘妙色；金剛歌妙語，金剛舞令順；以香意悅澤，以花奪一切，燈供火熾盛，金剛香妙香；金剛鉤能召；金剛索能引；金剛鎖令縛；金剛磬令動。<p>「我今廣說一切印都結儀則。<p>「先當金剛縛摧拍自心，誦心真言曰：<p>「嚩日囉滿馱怛羅吒<p>「則一切印縛於自身口心金剛得自在，即結金剛遍入三昧耶印，誦此心真言：<p>「噁」<p>「則成遍阿尾捨，如親友加持，則三昧耶印想念大薩埵，誦此心金剛真言：<p>「摩訶三昧耶薩怛無（無毛反）唅<p>「由此真言，一切印皆得成就。此是一切印成就廣儀，則我說都廣儀則。<p>「初結自印，結已，自印薩埵觀自身，以此心真言：<p>「三摩庾唅<p>「則自印薩埵觀自身已，以此真言加持：<p>「三摩耶薩怛嚩（二合）地瑟姹（二合）薩嚩（二合）❥<p>「則然後應成就，此是成就儀則。<p>「次說初欲求義利成就，以此真言：<p>「遏他悉地<p>「由此真言，隨意得金剛成就。<p>「次說金剛悉地成就，以此心真言：<p>「嚩日囉悉地<p>「次說持明成就，以此心真言：<p>「嚩日囉尾儞耶（二合）達囉<p>「由此隨意即得持明成就，欲求最勝成就，以自印真言，當求成就。<p>「我今說一切都自身、口、心金剛中，令作如金剛儀軌。若印加持緩慢，若意欲解，則以此心真言令作堅固。真言曰：<p>「唵嚩日羅（二合）薩怛嚩三摩耶麼努波（引）攞耶嚩日羅薩怛嚩怛尾怒波底瑟姹捏哩濁寐婆嚩蘇都使庾寐婆嚩阿努囉羯都寐婆嚩蘇布使庾寐婆嚩薩嚩悉朕寐鉢囉也車薩嚩羯摩素者寐質多室哩藥矩嚕吽呵呵呵呵斛（引）婆伽梵薩嚩怛他蘖多嚩日囉摩弭悶遮嚩日哩婆嚩摩訶三摩耶薩怛嚩噁（引）<p>「由此真言，設作無間罪、謗一切如來及方廣大乘正法，一切惡作，尚得成就。<p>「一切如來印者，由金剛薩埵堅固體故現生速疾，隨樂得一切最勝成就……，乃至獲得如來最勝悉地。」<p>婆伽梵一切如來金剛薩埵作如是說：「我今都說一切印解脫儀則。<p>「從彼彼出生所有一切印，於彼彼當解，由此真言心：『嚩日囉穆。』<p>「從自心起金剛寶印，安於灌頂處，以勝指自灌頂，分手纏頭繫鬘。<p>「次結甲冑，以此心真言：<p>「唵嚩日囉囉怛那毘詵者❥薩嚩母捺羅（二合）咩捺哩（二合）摨矩嚕嚩囉迦嚩制那鑁<p>「被甲已，以齊掌拍令歡喜，以此心真言：<p>「嚩日囉覩使耶斛（引）「由此心真言，解縛得歡喜，獲得金剛體，如金剛薩埵。一遍誦金剛薩埵，隨意愛樂住安樂，讒誦皆得速成就，如金剛手之所說。」<p>婆伽梵普賢作如是說：「金剛薩埵等薩埵，一切成就作事業，隨意念誦於此中，於諸事業皆成就。真言心印及諸明，隨樂修習諸理趣，於教所說及自作，皆得成就遍一切。<p>「次說四種祕密供養，應作以此金剛歌詠，真言：<p>「唵嚩日囉（二合）薩怛嚩僧蘖囉賀嚩日囉囉怛那麼努怛㘕嚩日囉達摩誐耶奈（引）嚩日囉羯磨迦嚕婆嚩<p>「於曼荼羅中以此金剛讚詠而歌，以金剛舞，以二手掌及供養花等作供養。於外曼荼羅金剛香等供養已，安於本處，一切隨力而供養，啟白一切如來。隨意香等供養已，已入曼荼羅者隨力已獻大曼荼羅一切滋味飲食、安樂等一切資具，令充足受用，應受與一切如來成就金剛禁戒：「此是一切佛體性，住於金剛薩埵手，汝今應當而受持，金剛薩埵堅固禁。」<p>「唵薩嚩怛他蘖多悉地嚩日囉三摩耶底瑟姹（二合）翳沙怛鑁（二合）馱囉夜弭嚩日囉薩怛縛（二合）呬呬呬呬吽<p>「則各各復告言：『勿得說於餘人。』則誦誓心真言，先已入者啟白一切，如來結薩埵金剛印從下向上解。以此真言心：<p>「唵（引）吃哩（二合）都嚩薩嚩薩怛嚩（二合）㗚他（二合）悉地捺多也他努誐蘖他車駄❥（二合）勃馱微灑閻補那囉誐麼那也都嚩日囉（二合）薩怛嚩（二合）穆<p>「如是，於一切曼荼羅三昧耶勝印而作解。」