<juan>佛說療痔病經<p>大唐三藏義淨奉<#sp>制譯<p>如是我聞：<p>一時，薄伽梵在王舍大城竹林園中，與大苾芻眾五百人俱。<p>時，有眾多苾芻身患痔病，形體羸瘦、痛苦縈纏，於日夜中，極受憂惱。時，具壽阿難陀見是事已，詣世尊所，頂禮雙足，在一面立，白言：「世尊！今王舍城多有苾芻身患痔病，形體羸瘦、痛苦縈纏，於日夜中，極受憂惱。世尊！此諸痔病，云何救療？」<p>佛告阿難陀：「汝可聽此《療痔病經》，讀誦受持、繫心勿忘，亦於他人，廣為宣說，此諸痔病，悉得除差。所謂：風痔、熱痔、癊痔、三合痔、血痔、腹中痔、鼻內痔、齒痔、舌痔、眼痔、耳痔、頂痔、手足痔、脊背痔、屎痔……遍身支節所生諸痔，如是痔瘻，悉皆乾燥、墮落、消滅，畢差無疑。皆應誦持如是神呪。」<p>即說呪曰：<p>「怛姪他<#sp>揭賴米<#sp>室利<#sp>室利<#sp>魔揭室至<#sp>三磨❥都<#sp>莎訶<p>「此呪（丹藏云）：<p>「怛姪他<#sp>頞闌帝<#sp>頞藍謎<#sp>室利鞞<#sp>室里室里<#sp>磨羯失質<#sp>三婆跋覩<#sp>莎訶<p>「阿難陀！於此北方，有大雪山王。中有大莎羅樹，名曰『難勝』。有三種華：一者初生、二者圓滿、三者乾枯。猶如彼華，乾燥落時，我諸痔病亦復如是，勿復血出，亦勿膿流，永除苦痛，悉皆乾燥。又復若常誦此經者，得宿住智，能憶過去七生之事。呪法成就，莎訶。」<p>又說呪曰：<p>「怛姪他<#sp>占米<#sp>占米<#sp>捨占米<#sp>占沒儞<#sp>捨占泥<#sp>莎訶」<p>佛說是經已，時，具壽阿難陀及諸大眾，皆大歡喜，信受奉行。