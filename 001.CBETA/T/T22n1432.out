<juan>曇無德律部雜羯磨（《四分》）<p>曹魏天竺三藏康僧鎧譯<p>諸結戒法第一<p>結戒場文（兩界不得並。若欲大界內安戒場者，先竪戒場，四方內相外相相去一肘。使人唱內一周竟，言「此是內相，彼為外相」。如是第二、第三唱。眾中堪能羯磨者結。不得受欲，以未結界故。）<p>大德僧聽！此住處比丘某甲，唱四方小界相。若僧時到僧忍聽，僧今於此四方小界相內結作戒場。白如是。<p>大德僧聽！此住處比丘某甲，唱四方小界相。僧今於此四方小界相內結作戒場。誰諸長老忍僧於此四方小界相內結作戒場者默然，誰不忍者說。僧已忍於此四方小界相內結作戒場竟。僧忍，默然故，是事如是持。<p>結大戒文（應次結大界。先標榜四方大界定相，牆周外不用遠，喜妨布薩人。三唱。眾中堪使羯磨者結。亦不得受欲，以未結界故。）<p>大德僧聽！此住處比丘某甲，唱四方大界相。若僧時到僧忍聽，僧今於此四方大界相內結大界，同一住處，同一說戒。白如是。<p>大德僧聽！此住處比丘某甲，唱四方大界相。僧今於此四方大界相內結大界，同一住處，同一說戒。誰諸長老忍僧於此四方大界相內結大界，同一住處，同一說戒者默然，誰不忍者說。僧已忍於此四方大界相內，同一住處，同一說戒，結大界竟。僧忍，默然故，是事如是持。<p>結不失衣界文（不失衣界更無別相，依大界相結，故言此住處。）<p>大德僧聽！此住處同一住處，同一說戒。若僧時到僧忍聽，僧今結不失衣界，除村、村外界。白如是。<p>大德僧聽！此住處同一住處，同一說戒。僧今結不失衣界，除村、村外界。誰諸長老忍僧於此住處同一住處，同一說戒，結不失衣界，除村、村外界者默然，誰不忍者說。僧已忍同一住處，同一說戒，結不失衣界，除村、村外界竟。僧忍，默然故，是事如是持。（若二界相近，應留中間，不得相接。若欲解界，應先解不失衣界，却解大界。不得隔駛流水，或時能斷渡，除常有橋梁耳。）<p>解不失衣界文<p>大德僧聽！此住處比丘，同一住處，同一說戒。若僧時到僧忍聽，僧今解不失衣界。白如是。<p>大德僧聽！此住處比丘，同一住處，同一說戒，僧今解不失衣界。誰諸長老忍僧同一住處，同一說戒，解不失衣界者默然，誰不忍者說。僧已忍同一住處，同一說戒，解不失衣界竟。僧忍，默然故，是事如是持。<p>解大界文<p>大德僧聽！此住處比丘，同一住處，同一說戒。若僧時到僧忍聽，今解大界。白如是。<p>大德僧聽！此住處比丘，同一住處，同一說戒，僧今解大界。誰諸長老忍僧同一住處，同一說戒，解大界者默然，誰不忍者說。僧已忍同一住處，同一說戒，解大界竟。僧忍，默然故，是事如是持。<p>解戒場文<p>大德僧聽！今有爾所比丘集，若僧時到僧忍聽，僧今解此處戒場。白如是。<p>大德僧聽！今有爾許比丘集，僧今解此處戒場。誰諸長老忍僧解此處戒場者默然，誰不忍者說。僧已忍解此處戒場竟。僧忍，默然故，是事如是持。<p>布薩日及自恣日在道行若不和合結坐處小界文<p>大德僧聽！諸比丘坐處已滿，齊如是比丘坐處。若僧時到僧忍聽，僧今於此坐處結小界。白如是。<p>大德僧聽！齊如是比丘坐處，僧今於此坐處結小界。誰諸長老忍僧齊如是比丘坐處結小界者默然，誰不忍者說。僧已忍齊如是比丘坐處結小界竟。僧忍，默然故，是事如是持。<p>即還解此小界文<p>大德僧聽！齊如是比丘坐處。若僧時到僧忍聽，僧今解此坐處小界。白如是。<p>大德僧聽！齊如是比丘坐處，僧今解此坐處小界。誰諸長老忍僧齊如是比丘坐處，解此坐處小界者默然，誰不忍者說。僧已忍齊如是比丘坐處，解此坐處小界竟。僧忍，默然故，是事如是持。<p>受戒法第二<p>度沙彌法（若欲在僧伽藍中剃髮，當白一切僧。若不和合，房房語令知已與剃髮。和合，當作白。白已，然後與剃髮。當作如是白：）<p>大德僧聽！此某甲，欲求某甲剃髮。若僧時到僧忍聽，與某甲剃髮。白如是。（若僧伽藍中度令出家，當白一切僧；白已，聽與出家。當作如是白：）<p>大德僧聽！此某甲，從某甲求出家。若僧時到僧忍聽，與某甲出家。白如是。（作如是白已，與出家。教使著袈裟，偏露右肩，脫革屣，右膝著地，合掌，當教如是語：）<p>我某甲，盡形壽歸依佛，歸依法，歸依僧。隨佛出家，某甲為和上，如來、至真、等正覺，是我世尊。（第二、第三，亦如是說。）<p>我某甲，歸依佛，歸依法，歸依僧。隨佛出家竟，某甲為和上，如來、至真、等正覺，是我世尊。（第二、第三，亦如是說，當受戒。）<p>盡形壽不得殺生。是沙彌戒，能持不？（答言「能」。）<p>盡形壽不得盜。是沙彌戒，能持不？（答言「能」。）<p>盡形壽不得婬。是沙彌戒，能持不？（答言「能」。）<p>盡形壽不得妄語。是沙彌戒，能持不？（答言「能」。）<p>盡形壽不得飲酒。是沙彌戒，能持不？（答言「能」。）<p>盡形壽不得著花鬘、香油塗身。是沙彌戒，能持不？（答言「能」。）<p>盡形壽不得歌舞倡伎及往觀聽。是沙彌戒，能持不？（答言「能」。）<p>盡形壽不得高大床上坐。是沙彌戒，能持不？（答言「能」。）<p>盡形壽不得非時食。是沙彌戒，能持不？（答言「能」。）<p>盡形壽不得捉持生像嚴飾寶物。是沙彌戒，能持不？（答言「能」。）<p>此是沙彌十戒，盡形壽不得犯。<p>汝已受戒竟，當供養三寶：佛寶、法寶、比丘僧寶；勤修三業：坐禪、誦經、勸佐眾事。<p>請和上文<p>大德一心念！我某甲，請大德為和上，願大德為我作和上。我依大德故，得受具足戒。（第二、第三，亦如是說。和上應語言「可爾」、若言「好爾」。眾僧應安欲受具足者離聞處、著見處，時戒師應問：）眾中誰能為某甲作教授師？（若有者，答言「我能」。戒師應作白：）大德僧聽！此某甲，從某甲求受具足戒。若僧時到僧忍聽，某甲作教授師。白如是。（教授師應往受戒人所，問言：）此安陀會、欝多羅僧、僧伽梨、鉢，是衣鉢是汝有不？（答言「是」。應語言：）善男子聽！今是真實誠時，實言實，不實當言不實。汝曾作比丘不？若言「作」。持戒清淨不？如法還戒不？不犯淨行尼不？不賊心受戒不？不破內外道不？非黃門不？不殺父、殺母、殺阿羅漢、破僧不？汝非非人不？非畜生不？非二根不？汝字何等？和上字誰？年滿二十未？三衣鉢具不？父母聽汝不？汝不負債不？汝非奴不？汝非官人不？汝是丈夫不？丈夫有如是病：癩、癰疽、白癩、乾痟、癲狂病。汝有如是病不？（答言「無」。應語言：）如我今問汝，僧中亦當如是問。如汝向者答我，僧中亦當如是答。（教授師如是問已，還僧中如常威儀，至舒手及處立，應作如是白：）<p>大德僧聽！此某甲，從某甲求受具足戒。若僧時到僧忍聽，我問已，聽將來。白如是。（教授師應喚受戒人言「汝來」。來已，為捉衣鉢，教禮僧足已，在戒師前長跪，合掌。教授應教乞戒，作如是乞：）<p>大德僧聽！我某甲，從某甲求受具足戒。我某甲，今從僧乞受具足戒，和上某甲。願僧濟度我，慈愍故。（第二、第三，亦如是說。時戒師應作白：）<p>大德僧聽！此某甲，從某甲求受具足戒。此某甲，今從僧乞受具足戒，和上某甲。若僧時到僧忍聽，我問內法。白如是。<p>善男子聽！今是真誠時，實語時，隨所問汝，汝當隨實答。汝曾作比丘不？若言「作」。持戒清淨不？如法還戒不？不犯淨行尼不？不賊心受戒不？不破內外道不？非黃門不？不殺父、殺母、殺阿羅漢、破僧不？汝非非人不？非畜生不？非二根不？汝字何等？和上字誰？年滿二十未？三衣鉢具不？父母聽汝不？汝不負債不？汝非奴不？汝非官人不？汝是丈夫不？丈夫有如是病：癩、癰疽、白癩、乾痟、顛狂。汝有如是病不？（若言「無」。應作白四羯磨也。）<p>大德僧聽！此某甲，從某甲求受具足戒。此某甲，今從僧乞受具足戒，和上某甲。自說清淨，無諸難事，年滿二十，三衣鉢具。若僧時到僧忍聽，僧今授某甲具足戒，和上某甲。白如是。<p>大德僧聽！此某甲，從某甲求受具足戒。此某甲，今從僧乞受具足戒，和上某甲。自說清淨，無諸難事，年滿二十，三衣鉢具。僧今授某甲具足戒，和上某甲。誰諸長老忍僧與某甲受具足戒，和上某甲者默然，誰不忍者說。是初羯磨。（第二、第三，亦如是說。）僧已忍與某甲受具足戒竟，和上某甲。僧忍，默然故，是事如是持。<p>善男子聽！如來、無所著、等正覺說四波羅夷法，若比丘犯一一法，非沙門，非釋種子。汝一切不得犯婬欲，作不淨行。若比丘犯婬欲，作不淨行，乃至共畜生；非沙門，非釋種子。汝是中盡形壽不得作，能持不？（答言「能」。）<p>一切不得盜乃至草葉。若比丘盜人五錢、若過五錢，若自取、教人取，自斫、教人斫，自破、教人破，若燒、若埋、若壞色；非沙門，非釋種子。汝是中盡形壽不得作，能持不？（答言「能」。）<p>一切不得故斷眾生命，乃至蟻子。若比丘故自手斷人命，持刀授與人，教死、讚死、勸死，與人非藥，若墮胎，若厭禱殺，自作方便、若教人作；非沙門，非釋種子。汝是中盡形壽不得作，能持不？（答言「能」。）<p>一切不得妄語乃至戲笑。若比丘不真實，非己有，自稱言得上人法，得禪、得解脫、得定、得四空定，得須陀洹果、斯陀含果、阿那含果、阿羅漢果，言天來、龍來、鬼神來供養；非沙門，非釋種子。汝是中盡形壽不得作，能持不？（答言「能」。）<p>善男子聽！如來、無所著、等正覺說四依法，比丘出家依是出家人法。依糞掃衣，是比丘出家人法。是中盡形壽，能持不？（答言「能」。）若得長利：檀越送衣、割截衣、三種壞色衣，亦得受。<p>依乞食，是比丘出家人法。是中盡形壽，能持不？（答言「能」。）若得長利：若僧差食、檀越送食、月八日食、十五日食、月初日食、眾僧常食、檀越請食，得受。<p>依樹下坐，是比丘出家人法。是中盡形壽，能持不？（答言「能」。）若得長利：別房、尖頭屋、小房、石室、兩房一戶，得受。<p>依腐爛藥，是比丘出家人法。是中盡形壽，能持不？（答言「能」。）若得長利：酥、油、生酥、蜜、石蜜，得受。<p>汝已受戒竟，白四羯磨如法成就，得處所，和上如法，阿闍梨如法，眾僧具足。當善受教法，應勸化作福治塔，供養眾僧，和上、阿闍梨一切如法教，不得違逆。應學問，誦經，勤求方便，於佛法中得須陀洹果、斯陀含果、阿那含果、阿羅漢果。汝始發心出家，功不唐捐，果報不斷。餘所未知，當問和上、阿闍梨。（應令受戒人在前去。）<p>受衣鉢文<p>長老一心念！此僧伽梨若干條，割截成，今受持，不離宿。（第二、第三，亦如是說。餘二衣亦如是受。）<p>長老一心念！此鉢多羅應量器，今受持，常用故。（第二、第三，亦如是說。）<p>請依止文<p>大德一心念！我某甲，請大德為依止阿闍梨，願大德為我作依止阿闍梨。我依大德故，得住。（第二、第三，亦如是說。師應言：）莫放逸。若言「好」、若言「去」，弟子答言「爾」。<p>諸除罪法第三<p>乞覆藏羯磨文<p>大德僧聽！我比丘某甲，犯僧殘罪覆藏。我比丘某甲，犯僧殘罪，隨覆藏日，今從僧乞覆藏羯磨。願僧與我隨覆藏日羯磨，慈愍故。（第二、第三，亦如是說。）<p>與覆藏羯磨文<p>大德僧聽！比丘某甲，犯僧殘罪覆藏。此比丘某甲，犯僧殘罪，隨覆藏日，從僧乞覆藏羯磨。若僧時到僧忍聽，僧今與比丘某甲隨覆藏日羯磨。白如是。<p>大德僧聽！比丘某甲，犯僧殘罪覆藏。此比丘某甲，犯僧殘罪，隨覆藏日，從僧乞覆藏羯磨；僧今與比丘某甲隨覆藏日羯磨。誰諸長老忍僧與比丘某甲隨覆藏日羯磨者默然，誰不忍者說。是初羯磨。（第二、第三，亦如是說。）僧已忍與比丘某甲隨覆藏日羯磨竟。僧忍，默然故，是事如是持。（行覆藏者，有八事失宿，一一事皆得突吉羅罪。何等八？往餘寺不白，有客比丘來不白，有餘事出外不白，寺內餘行者不白，病不遣信者白，一二三人共室宿，無比丘處住，不半月半月說戒時白，是為八事失宿。佛聽半月半月說戒時白，應如是白。彼行覆藏者，應至僧中，偏露右肩，脫革屣，右膝著地，合掌白言：）<p>大德僧聽！我比丘某甲，犯僧殘罪覆藏。我比丘某甲，犯僧殘罪，隨覆藏日，從僧乞覆藏羯磨；僧已與我隨覆藏日羯磨。我比丘某甲，已行若干日，未行若干日，白大德僧令知，我行覆藏。<p>乞摩那埵羯磨文<p>大德僧聽！我比丘某甲，犯僧殘罪覆藏。我比丘某甲，犯僧殘罪，隨覆藏日，已從僧乞覆藏羯磨；僧已與我隨覆藏日羯磨。我比丘某甲行覆藏竟，今從僧乞六夜摩那埵羯磨。願僧與我六夜摩那埵羯磨，慈愍故。（第二、第三，亦如是說。）<p>與摩那埵羯磨文<p>大德僧聽！比丘某甲，犯僧殘罪覆藏。此比丘某甲，犯僧殘罪，隨覆藏日，已從僧乞覆藏羯磨；僧已與比丘某甲隨覆藏日羯磨。此比丘某甲行覆藏竟，今從僧乞六夜摩那埵羯磨。若僧時到僧忍聽，今與比丘某甲六夜摩那埵羯磨。白如是。<p>大德僧聽！比丘某甲，犯僧殘罪覆藏。此比丘某甲，犯僧殘罪，隨覆藏日，已從僧乞覆藏羯磨；僧已與比丘某甲隨覆藏日羯磨。此比丘某甲行覆藏竟，今從僧乞六夜摩那埵羯磨；僧今與比丘某甲六夜摩那埵羯磨。誰諸長老忍僧與比丘某甲六夜摩那埵羯磨者默然，誰不忍者說。是初羯磨。（第二、第三，亦如是說。）僧已忍與比丘某甲六夜摩那埵羯磨竟。僧忍，默然故，是事如是持。（佛言：「聽摩那埵比丘亦行如上諸事。」行摩那埵時，界內宿，常有僧，日日應如是偏露右肩，脫革屣，右膝著地，合掌白言：）<p>大德僧聽！我比丘某甲，犯僧殘罪覆藏。我比丘某甲，犯僧殘罪，隨覆藏日，從僧乞覆藏羯磨；僧已與我隨覆藏日羯磨。我比丘某甲行覆藏竟，今從僧乞六夜摩那埵羯磨；僧已與我六夜摩那埵羯磨。我比丘某甲，已行若干日，未行若干日，白大德僧令知，我行摩那埵。<p>乞出罪羯磨文<p>大德僧聽！我比丘某甲，犯僧殘罪覆藏。我比丘某甲，犯僧殘罪，隨覆藏日，已從僧乞覆藏羯磨；僧已與我隨覆藏日羯磨。我比丘某甲行覆藏竟，從僧乞六夜摩那埵羯磨；僧已與我六夜摩那埵羯磨。我比丘某甲行六夜摩那埵竟，今從僧乞出罪羯磨。願僧與我出罪羯磨，慈愍故。（第二、第三，亦如是說。）<p>與出罪羯磨文<p>大德僧聽！比丘某甲，犯僧殘罪覆藏。此比丘某甲，犯僧殘罪，隨覆藏日，已從僧乞覆藏羯磨；僧已與比丘某甲隨覆藏日羯磨。此比丘某甲行覆藏竟，從僧乞六夜摩那埵羯磨；僧已與比丘某甲六夜摩那埵羯磨。此比丘某甲行六夜摩那埵竟，今從僧乞出罪羯磨。若僧時到僧忍聽，僧今與比丘某甲出罪羯磨。白如是。<p>大德僧聽！比丘某甲，犯僧殘罪覆藏。此比丘某甲，犯僧殘罪，隨覆藏日，已從僧乞覆藏羯磨；僧已與比丘某甲隨覆藏日羯磨。此比丘某甲行覆藏竟，從僧乞六夜摩那埵羯磨；僧已與比丘某甲六夜摩那埵羯磨。此比丘某甲行六夜摩那埵竟，今從僧乞出罪羯磨；僧今與比丘某甲出罪羯磨。誰諸長老忍僧與比丘某甲出罪羯磨者默然，誰不忍者說。是初羯磨。（第二、第三，亦如是說。）僧已忍與比丘某甲出罪羯磨竟。僧忍，默然故，是事如是持。<p>犯捨墮衣於僧中捨文（捨與僧時，往僧中，偏露右肩，脫革屣，向上坐禮，胡跪合掌，作如是言：）<p>大德僧聽！我比丘某甲，故畜爾許長衣過十日，犯捨墮，今捨與僧。（捨衣竟，即入僧中懺悔。）<p>僧中懺悔文（禮僧中已，右膝著地，合掌，作如是白：）<p>大德僧聽！我比丘某甲，故畜爾許長衣過十日，犯捨墮。此衣已捨與僧，罪今從僧懺悔。（第二、第三，亦如是說。即僧中至一比丘前，應作如是言：）大德！受我懺悔。彼答言「可爾」。<p>僧中受懺悔白文（受懺悔者當作如是白言：）<p>大德僧聽！此比丘某甲，故畜爾許長衣過十日，犯捨墮，今捨與僧。若僧時到僧忍聽，我受比丘某甲懺悔。白如是。（作如是白已，應受懺悔。）<p>即僧中一人前懺悔文<p>大德一心念！我比丘某甲，故畜爾許長衣過十日，犯捨墮。此衣已捨與僧，罪今從大德懺悔，不敢覆藏。懺悔則安樂，不懺悔不安樂，憶念犯發露，知而不覆藏。大德憶念我清淨，戒身具足，清淨布薩。（第二、第三，亦如是說。說已，受懺悔者應語如是言：）自責汝心，生厭離。答言「爾」。<p>僧還此比丘衣羯磨文<p>大德僧聽！比丘某甲，故畜爾許長衣過十日，犯捨墮，今與僧。若僧時到僧忍聽，僧今持此衣還此比丘某甲。白如是。<p>大德僧聽！比丘某甲，故畜爾許長衣過十日，犯捨墮。今捨與僧，僧今持此衣還此比丘某甲。誰諸長老忍僧持此衣還比丘某甲者默然，誰不忍者說。僧已忍持此衣還此比丘某甲竟。僧忍，默然故，是事如是持。（捨與三人、二人亦如上，懺悔亦如上。三人、二人中受懺悔，亦如上所白。）<p>捨與一人文（應至清淨比丘，偏露右肩，若上座，禮足，右膝著地，合掌，作如是言：）<p>大德一心念！我比丘某甲，故畜爾許長衣過十日，犯捨墮。我今捨與大德，捨已當懺悔。<p>一人前懺悔文<p>大德一心念！我比丘某甲，故畜爾許長衣過十日，犯捨墮。此衣已捨，罪今從大德懺悔，不敢覆藏。懺悔則安樂，不懺悔不安樂，憶念犯發露，知而不覆藏。大德憶我清淨，戒身具足，清淨布薩。（第二、第三，亦如是說。說已，受懺悔者應作如是說：）自責汝心，生厭離。答言「爾」。<p>犯餘輕罪向一比丘懺悔文（應至一清淨比丘所，偏露右肩，若上座，禮足，右膝著地，合掌說罪名、說罪種，應作如是言：）<p>大德一心念！我比丘某甲，犯某甲罪，今從大德懺悔，不敢覆藏。懺悔則安樂，不懺悔不安樂，憶念犯發露，知而不覆藏。大德憶我清淨，戒身具足，清淨布薩。（第二、第三，亦如是說。說已，受懺悔者應語如是言：）自責汝心，生厭離。答言「爾」。（向二人、三人懺亦如是上。二人中受懺者，應語邊人言：）長老聽我受比丘某甲懺。答言「聽」。（懺悔法亦如上。若欲在僧中懺者，一人法亦如上說。）<p>疑罪僧中發露文<p>大德僧聽！我比丘某甲，於所犯生疑，今白僧令知。須後無疑時，當如法懺悔。（第二、第三，亦如是說。向三人、二人、一人，亦如是說。）<p>說戒法第四<p>與欲清淨文<p>大德一心念！今眾僧布薩說戒，比丘某甲亦布薩說戒。我有佛法僧事、若有瞻病事，我與欲及清淨，為我捉籌。（病人有五事與欲。若言「與汝欲」、若言「我說欲」、若言「為我說欲」、若現身相、若廣說，盡成與欲。不者，不成。）<p>受欲及清淨文（隨能憶姓字多少，時得受。至僧中應如是說：）<p>大德一心念！眾多比丘有佛法僧事、若瞻病事，我與眾多比丘受欲及清淨，如法僧事，與欲清淨，我為捉籌。<p>差教授尼人羯磨文<p>大德僧聽！若僧時到僧忍聽，僧今差比丘某甲教授比丘尼。白如是。<p>大德僧聽！僧今差比丘某甲教授比丘尼。誰諸長老忍僧差比丘某甲教授比丘尼者默然，誰不忍者說。僧已忍差比丘某甲教授比丘尼竟。僧忍，默然故，是事如是持。（彼差人往尼寺中，應教集尼僧已，先為說八不可違法。何等為八？）<p>一者，雖百歲比丘尼，見新受戒比丘，應起迎逆、禮拜、與敷淨坐具。此法應尊重讚歎，盡形壽不得違。<p>二者，比丘尼不應罵比丘、訶責比丘，不應誹謗言：破戒、破見、破威儀。此法應尊重讚歎，盡形壽不得違。<p>三者，比丘尼不應為比丘作舉、作憶念、作自言，不應遮他見罪、說戒、自恣；不應呵比丘，比丘應呵比丘尼。此法應尊重讚歎，盡形壽不得違。<p>四者，式叉摩那學戒已，應從比丘僧乞受大戒。此法應尊重讚歎，盡形壽不得違。<p>五者，比丘尼犯僧殘罪，應在二部僧中半月行摩那埵。此法應尊重讚歎，盡形壽不得違。<p>六者，比丘尼半月半月應從僧乞教授。此法應尊重讚歎，盡形壽不得違。<p>七者，比丘尼不應在無比丘僧處夏安居。此法應尊重讚歎，盡形壽不得違。<p>八者，比丘尼僧安居竟，應比丘僧中求三事自恣：見、聞、疑。此法應尊重讚歎，盡形壽不得違。（說八不違已，後隨意說法。）<p>布薩說戒文（布薩日，若小食上、若大食上，上座應唱如是言：）<p>今日布薩日，某時，眾僧集堂說戒。（若四人、若過四人，應先白已，然後說戒。若有三人、二人，各各相向說言：）<p>長老一心念！今日眾僧十五日說戒，我某甲清淨。（第二、第三，亦如是說。若獨有一人，應心念口言：）<p>今日眾僧十五日說戒，我某甲清淨。（第二、第三，亦如是說。）八難事起及有餘緣略說戒文（八難者：王難、賊難、火難、水難、病難、人難、非人難、惡虫難。餘緣者：大眾集床座少、若眾多病、大眾集屋上覆蓋不周、或天雨、若布薩多、若多鬪諍事、論阿毘說法夜已久。明相未出，應作羯磨說戒。若明相出，不得宿受欲清淨羯磨說戒。應隨事遠近，可廣說戒便廣說，不者，如法治；可略說便略，不者，如法治。若難事近不略說，即應從坐起去。略戒者：說序已，餘者應言「僧常聞」。若說序四事已，餘者應言「僧常聞」。如是乃至九十事，餘者應言「僧常聞」。）<p>安居法第五<p>僧差人分房羯磨文<p>大德僧聽！若僧時到僧忍聽，僧今差比丘某甲分房舍臥具。白如是。<p>大德僧聽！僧今差比丘某甲分房舍臥具。誰諸長老忍僧差比丘某甲分房舍臥具者默然，誰不忍者說。僧已忍差比丘某甲分房舍臥具竟。僧忍，默然故，是事如是持。（分房法，先使管事人選擇一房取，餘白上座次第耳。）<p>大德上座！如是房舍臥具，隨意所樂便取。（先與上座房已，次第與第二、第三、第四乃至下座，法亦如是。若有餘長房者，應留客比丘也。）<p>安居文<p>長老一心念！我比丘某甲，依某聚落某甲僧伽藍某甲房，前三月夏安居。房舍壞，修治故。（第二、第三，亦如是說。）依某甲持律，若有疑事，當往問。（後安居法，亦如是說。）<p>受七日文<p>長老一心念！我比丘某甲，受七日法出界外，為某甲事故，還此中安居，白長老令知。（第二、第三，亦如是說。）<p>受過七日法文<p>大德僧聽！我比丘某甲，受過七日法，若十五日、若一月，出界外，為某甲事故，還此中安居。（第二、第三，亦如是說。）<p>與過七日羯磨文<p>大德僧聽！若僧時到僧忍聽，比丘某甲受過七日法，若十五日、若一月，出界外，為某甲事故，還此中安居。白如是。<p>大德僧聽！比丘某甲受過七日法，若十五日、若一月，出界外，為某甲事故，還此中安居。誰諸長老忍僧聽比丘某甲受過七日法，若十五日、若一月，出界外，為某甲事故，還此中安居者默然，誰不忍者說。僧已忍比丘某甲受過七日法，若十五日、若一月，出界外，為某甲事故，還此中安居竟。僧忍，默然故，是事如是持。<p>自恣法第六<p>與欲自恣文<p>大德一心念！今日僧自恣，我比丘某甲亦自恣。我有病患不堪往，我與自恣及欲。（病人有五事與自恣。若言「與汝自恣」、若言「我說自恣」、若言「為我說自恣」、若現身相、若廣說，盡成與自恣。不者，不成與自恣。）<p>受自恣欲文（隨能憶性字多少得受。三說。至僧中應如是說言：）<p>大德一心念！眾多比丘病患不堪來，我與眾多比丘受欲自恣，如是僧事，與欲自恣。<p>僧差授自恣人羯磨文<p>大德僧聽！若僧時到僧忍聽，僧今差比丘某甲作授自恣人。如是白。<p>大德僧聽！僧今差比丘某甲作授自恣人。誰諸長老忍僧今差比丘某甲作授自恣人者默然，誰不忍者說。僧已忍差比丘某甲作授自恣人竟。僧忍，默然故，是事如是持。<p>白僧自恣文<p>大德僧聽！今日眾僧自恣。若僧時到僧忍聽，僧和合自恣。白如是。（作如是白已，然後自恣。）<p>眾僧自恣文<p>大德一心念！眾僧今日自恣，我比丘某甲亦自恣。若見、聞、疑罪，大德哀愍語我，我若見罪，當如法懺悔。（第二、第三，亦如是說。）<p>若四人更互自恣文<p>長老一心念！今日眾僧自恣，我比丘某甲亦自恣，我清淨。（第二、第三，亦如是說。若三人、二人，亦如是說；若一人，心念口言自恣。）<p>今日眾僧自恣，我比丘某甲亦自恣，我清淨。（第二、第三，亦如是說。自恣法，五人、若減五人，不得受欲。）<p>有八難事起白僧各各三語自恣文<p>大德僧聽！僧有難事。若僧時到僧忍聽，僧今各各三語自恣。白如是。（作如是白已，各各共三語自恣；再說，亦如是。若事近，不得各各三語自恣，亦不得白，彼比丘即應以此難事故去。）<p>白僧受功德衣文<p>大德僧聽！今日眾僧受功德衣。若僧時到僧忍聽，眾和合受功德衣。白如是。（僧應問「誰能持功德衣者？」若言有能者，應差。）<p>差持功德衣人羯磨文<p>大德僧聽！若僧時到僧忍聽，今差比丘某甲為僧持功德衣。白如是。<p>大德僧聽！僧今差比丘某甲為僧持功德衣。誰諸長老忍僧今差比丘某甲為僧持功德衣者默然，誰不忍者說。僧已忍差比丘某甲為僧持功德衣竟。僧忍，默然故，是事如是持。<p>羯磨功德衣與持衣人文<p>大德僧聽！此住處僧得可分衣，現前僧應分。若僧時到僧忍聽，僧今持此衣與比丘某甲，此比丘某甲當持此衣為僧受作功德衣，於此住處持。白如是。<p>大德僧聽！此住處僧得可分衣，現前僧應分；僧今持此衣與比丘某甲，此比丘某甲當持此衣為僧受作功德衣，於此住處持。誰諸長老忍僧持此衣與比丘某甲，比丘某甲當持此衣為僧受作功德衣，於此住處持者默然，誰不忍者說。僧已忍持此衣與比丘某甲，此比丘某甲當持此衣為僧受作功德衣，於此住處持竟。僧忍，默然故，是事如是持。<p>持功德衣人持衣眾僧前文（隨諸比丘手得及衣，言得相了，應如是言：）<p>此衣眾僧當受作功德衣，此衣眾僧今受作功德衣，此衣眾僧已受作功德衣。（第二、第三，亦如是說。）<p>眾僧各受功德衣文<p>其受者已善受，此中所有功德名稱屬我。彼應答言：「爾」。<p>出功德衣文<p>僧集？和合？未受大戒者出？不來者說欲？僧今何所作為？（應答言「出功德衣」。）<p>大德僧聽！今日眾僧出功德衣。若僧時到僧忍聽，僧今和合出功德衣。如是白。<p>分衣物法第七<p>僧分衣物羯磨文<p>大德僧聽！此住處若衣、若非衣，現前僧應分。若僧時到僧忍聽，僧今與比丘某甲，彼某甲當還與僧。白如是。<p>大德僧聽！此住處若衣、若非衣，現前僧應分；僧今與比丘某甲，彼某甲當還與僧。誰諸長老忍此住處若衣、若非衣，現前僧應分；僧今與比丘某甲，彼某甲當還與僧者默然，誰不忍者說。僧已忍與比丘某甲，彼某甲當還與僧竟。僧忍，默然故，是事如是持。（若住處有三人、二人得施衣物，應留，各各相向，作如是說：）<p>長老一心念！是住處得可分衣物，現前僧應分。是中無僧，此衣物屬我，我受用。（第二、第三，亦如是說。若獨有一人，應心念口言：）<p>是住處得可分衣物，現前僧應分。是中無僧，此衣物屬我，我受用。（第二、第三，亦如是說。）<p>瞻病人持亡者衣物至僧中說文<p>大德僧聽！比丘某甲此住處命過，所有衣鉢、坐具、針筒、盛衣❥器，此住處現前僧應分。（第二、第三，亦如是說。）<p>羯磨亡者衣鉢與看病人文<p>大德僧聽！比丘某甲命過，所有衣鉢、坐具、針筒、盛衣❥器，現前僧應分。若僧時到僧忍聽，僧今與看病人某甲。白如是。<p>大德僧聽！比丘某甲命過，所有衣鉢、坐具、針筒、盛衣❥器，現前僧應分；僧今與看病人某甲。誰諸長老忍僧與看病人某甲衣鉢、坐具、針筒、盛衣❥器者默然，誰不忍者說。僧已忍與看病人某甲衣鉢、坐具、針筒、盛衣❥器竟。僧忍，默然故，是事如是持。<p>僧分亡者餘衣物羯磨文<p>大德僧聽！比丘某甲命過，所有若衣、若非衣現前僧應分。若僧時到僧忍聽，僧今與比丘某甲，彼某甲當還與僧。白如是。<p>大德僧聽！比丘某甲命過，所有若衣、若非衣，現前僧應分；僧今與比丘某甲，彼某甲當還與僧。誰諸長老忍比丘某甲命過，所有若衣、若非衣，現前僧應分；僧今與比丘某甲，彼某甲當還與僧者默然，誰不忍者說。僧已忍與比丘某甲，彼某甲當還與僧竟。僧忍，默然故，是事如是持。<p>若三人、二人分亡者衣物文（若住處有三人、二人欲分亡者衣物，應各各相向作如是言：）<p>長老一心念！比丘某甲命過，所有若衣、若非衣，現前僧應分。此住處無僧，是衣物屬我，我應受用。（第二、第三，亦如是說。若獨一人，心念口言：）<p>比丘某甲命過，所有若衣、若非衣，現前僧應分。此住處無僧，是衣物屬我，我應受用。（第二、第三，亦如是說。）<p>作淨法第八<p>結作淨地文（淨地有四種：一者，檀越若經營人作僧伽藍時處分。二者，若為作僧伽藍，未施。三者，僧伽藍都無籬障及塹，若半有籬牆及塹。四者，僧作白二羯磨結。）<p>大德僧聽！若僧時到僧忍聽，僧今結某處作淨地。白如是。<p>大德僧聽！僧今結某處作淨地。誰諸長老忍僧結某處作淨地者默然，誰不忍者說。僧已忍結某處作淨地竟。僧忍，默然故，是事如是持。（若故僧伽藍，疑先有淨地，應解已然後更結。）<p>差人監淨地羯磨文（彼如法作飲食、淨菜葉、楊枝，如是等事。）<p>大德僧聽！若僧時到僧忍聽，比丘某甲能為僧作淨法人。白如是。<p>大德僧聽！比丘某甲能為僧作淨法人。誰諸長老忍比丘某甲作淨法人者默然，誰不忍者說。僧已忍比丘某甲作淨法人竟。僧忍，默然故，是事如是持。（差作維那，敷僧臥具、分僧粥、分餅、分雨衣、處分沙彌、守僧園人，如是等諸羯磨文同，但稱事為異耳。）<p>真實淨施文<p>長老一心念！我某甲，有此長衣未作淨，今為淨故施與長老，為真實淨。（作真實施者，應問受施主然後得用。）<p>展轉淨施文<p>長老一心念！我比丘某甲，有此長衣未作淨，為展轉淨，施與長老。（彼受請者應如是語言：）長老一心念！汝有此長衣未作淨，為展轉淨故施與我，我今受之。（受已，當問彼言：）汝施與誰？（彼應言：）施與某甲。（受請者應語如此語：）長老一心念！汝是長衣未作淨，為展轉淨故施與我，我已受之。是衣某甲已有，汝為某甲故護持，用時隨意。（展轉淨施者，若問、若不問，隨意用。）<p>受七日藥文（先從淨人受已，持至大比丘所，作如是言：）<p>長老一心念！我比丘某甲，有病因緣，是七日藥，為共宿七日故，今於長老邊受。（第二、第三，亦如是說。）<p>受盡形壽藥文（先從淨人受已，持至大比丘所，作如是言：）<p>長老一心念！我比丘某甲有病，此盡形壽藥，為共宿長服故，今於長老邊受。（第二、第三，亦如是說。不經宿不口受。）<p>雜法第九<p>乞作小房羯磨文<p>大德僧聽！我比丘某甲，自乞作屋，無主，自為己，我今從眾僧乞知無難、無妨處。（第二、第三，亦如是說。僧當觀此比丘，若可信，即聽；若不可信，一切僧應到彼處看，若遣可信者看。看已，應作羯磨。）<p>大德僧聽！比丘某甲，自乞作屋，無主，自為己，今從眾僧乞處分無難、無妨處。若僧時到僧忍聽，僧今與比丘某甲，處分無難、無妨處。白如是。<p>大德僧聽！此比丘某甲，自乞作屋，無主，自為己，今從眾僧乞處分無難、無妨處；僧今與比丘某甲，處分無難、無妨處。誰諸長老忍僧與比丘某甲，處分無難、無妨處者默然，誰不忍者說。僧已忍與比丘某甲，處分無難、無妨處竟。僧忍，默然故，是事如是持。（次後大房羯磨，文與此同，但稱有主為異。）<p>足食已受殘食文（應持食至彼比丘所，應作如是言：）<p>大德！我已足食，大德看是知是，作餘食法。（彼應取少許食已，語言：）我已食止，汝可食之。<p>受請已作殘食文（應持食至彼比丘前，作如是言：）<p>長老！我已受請，長老看是知是，作餘食法。（彼應取少許食已，語言：）我已食止，汝可食之。<p>受請已食前食後入他家囑文<p>長老一心念！我某甲，已受某甲請，有緣事，欲入某甲聚落，至某甲家，白長老令知。<p>非時入村囑授文<p>長老一心念！我某甲，非時入某甲聚落，至某甲家，為如是緣事，白長老令知。<p>比丘尼雜羯磨曇無德律三藏法師出<p>諸結界法第一（結解諸界法，子注次第名盡與大僧同，稱尼大姊異。）<p>受戒法第二<p>比丘尼乞畜眾羯磨文（若比丘尼欲度人者，當往比丘尼僧，偏露右肩，脫革屣，禮僧足已，右膝著地，合掌，作如是言：）<p>大姊僧聽！我比丘尼某甲，今從眾僧乞度人授具足戒。願僧聽我度人授具足戒。（第二、第三，亦如是說。）<p>尼僧與作畜眾羯磨文<p>大姊僧聽！此比丘尼某甲，今從眾僧乞度人授人具足戒。若僧時到僧忍聽，僧今聽比丘尼某甲，度人授人具足戒。白如是。<p>大姊僧聽！此比丘尼某甲，今從眾僧乞度人授人具足戒。僧今聽比丘尼某甲，度人授人具足戒。誰諸大姊忍僧聽比丘尼某甲度人授人具足戒者默然，誰不忍者說。僧已忍聽比丘尼某甲度人授人具足戒竟。僧忍，默然故，是事如是持。<p>度沙彌尼文（若欲在比丘尼寺內剃髮者，應白僧，若房房語令知，然後剃髮。應作如是白：）<p>大姊僧聽！此某甲，欲從某甲求剃髮。若僧時到僧忍聽，為某甲剃髮。白如是。（應作如是白已，為剃髮。若欲在比丘尼內出家，應白僧，若房房語令知。應作如是白言：）<p>大姊僧聽！此某甲，從某甲求出家。若僧時到僧忍聽，與某甲出家。白如是。（應作如是白已，與出家。應作如是出家，教出家者著袈裟已，偏露右肩，脫革屣，右膝著地，合掌，教作如是言：）<p>我某甲，歸依佛，歸依法，歸依僧。我今隨佛出家，和上某甲，如來、無所著、等正覺，是我世尊。（第二、第三，亦如是說。）<p>我某甲，歸依佛，歸依法，歸依僧。我今隨佛出家竟，和上某甲，如來、無所著、等正覺，是我世尊。（第二、第三，亦如是說。說如是已，應與受戒。）<p>盡形壽不得殺生。是沙彌尼戒，能持不？（答言「能」。）<p>盡形壽不得偷盜。是沙彌尼戒，能持不？（答言「能」。）<p>盡形壽不得婬欲。是沙彌尼戒，能持不？（答言：「能」。）<p>盡形壽不得妄語。是沙彌尼戒，能持不？（答言「能」。）<p>盡形壽不得飲酒。是沙彌尼戒，能持不？（答言「能」。）<p>盡形壽不得著華鬘、香塗身。是沙彌尼戒，能持不？（答言「能」。）<p>盡形壽不得歌舞倡伎亦不往觀聽。是沙彌尼戒，能持不？（答言「能」。）<p>盡形壽不得高廣大床上坐。是沙彌尼戒，能持不？（答言「能」。）<p>盡形壽不得非時食。是沙彌尼戒，能持不？（答言「能」。）<p>盡形壽不得捉持生像金銀寶物。是沙彌尼戒，能持不？（答言：「能。」）<p>如是沙彌尼十戒，盡形壽不應犯。<p>當供養三寶：佛寶、法寶、僧寶；勤修三業：坐禪、誦經、勸佐眾事。（聽童女十八者，二年學戒，年滿二十，比丘僧中受大戒。若年十歲曾出嫡者，聽二年中學戒，滿十二，與授具足戒。應如是與二歲學戒。）<p>式叉摩那受六法文（沙彌尼應往比丘尼僧中，偏露右肩，脫革屣，禮比丘尼僧足已，右膝著地，合掌，白如是言：）<p>大姊僧聽！我沙彌尼某甲，從僧乞二歲學戒，和上尼某甲。願僧濟度我，慈愍故，與我二歲學戒。（第二、第三，亦如是說。應將沙彌尼往離聞處、著見處已，眾中差堪能羯磨者，如上應作如是白：）<p>大姊僧聽！此沙彌尼某甲，從僧乞二歲學戒，和上尼某甲。若僧時到僧忍聽，僧今與沙彌尼某甲二歲學戒，和上尼某甲。白如是。<p>大姊僧聽！此沙彌尼某甲，今從僧乞二歲學戒，和上尼某甲；僧今與沙彌尼某甲二歲學戒，和上尼某甲。誰諸大姊忍僧與沙彌尼某甲二歲學戒，和上尼某甲者默然，誰不忍者說。是初羯磨。（第二、第三，亦如是說。）僧已忍與沙彌尼某甲二歲學戒竟，和上尼某甲。僧忍，默然故，是事如是持。（應喚來，禮僧足，戒師前與六法。）<p>汝諦聽！如來、無所著、等正覺說六法。不得犯不淨行，行婬欲法。若式叉摩那行婬欲法；非式叉摩那，非釋種女。若與染污心男子共身相摩觸，缺戒，應更與學戒。是中盡形壽不得犯，能持不？（答言「能」。）<p>不得偷盜乃至草葉。若式叉摩那取人五錢、若過五錢，自取、教人取，自斫、教人斫，自破、教人破，若燒、若埋、若壞色；非式叉摩那，非釋種女。若取減五錢，缺戒，應更與學戒。是中盡形壽不得犯，能持不？（答言「能」。）<p>不得故斷眾生命乃至蟻子。若式叉摩那故自手斷人命、求刀授與，教死、勸死、讚死，若與人非藥，若墮胎，厭禱呪術，自作、教人作；非式叉摩那，非釋種女。若斷畜生不能變化者命，缺戒，應更與學戒。是中盡形壽不得犯，能持不？（答言「能」。）<p>不得妄語乃至戲笑。若式叉摩那不真實，無所有，自稱言得上人法，言得禪、得解脫、得定、得四空定，得須陀洹果、斯陀含果、阿那含果、阿羅漢果，言天來、龍來、鬼神來供養我；非式叉摩那，非釋種女。若於眾中故妄語，缺戒，應更與學戒。是中盡形壽不得犯，能持不？（答言「能」。）<p>不得非時食。若式叉摩那非時食，犯戒，應更與學戒。是中盡形壽不得犯，能持不？（答言「能」。）<p>不得飲酒。若式叉摩那飲酒，犯戒，應更與學戒。是中盡形壽不得犯，能持不？（答言「能」。）<p>式叉摩那於一切比丘尼戒，是中應盡學，除自取食過食與比丘尼。<p>式叉摩那尼僧中受大戒文（應求和上，作如是言：）<p>我某甲，今求阿姨為和上，願阿姨為我作和上。我依阿姨故，得受大戒。（第二、第三，亦如是說。和上應答言：「可爾」。若式叉摩那學戒已，若年滿二十、若滿十二，應與受大戒白四羯磨。應如是與戒，將受人離聞處、著見處，是中戒師應差教授師。）<p>大姊僧聽！此某甲，從和上尼某甲求受大戒。若僧時到僧忍聽，某甲尼為教授師。白如是。（教授師應至受戒人所，語言：）<p>此汝安陀會、欝多羅僧、僧伽梨、僧竭支、覆肩衣、鉢。此衣鉢是汝有不？答言「有」。<p>汝諦聽！今真誠時，我今問汝，有便言有，無當言無。汝不曾作比丘尼不？不賊心受戒不？不殺父、殺母、殺阿羅漢不？不非人不？非畜生不？非二根人不？汝字何等？和上字誰？年歲滿不？衣鉢具足不？父母、夫主為聽汝不？不負人債不？非婢不？是女人不？女人有如是諸病：癩、癰疽、白癩、乾痟、癲狂、二根、二道合、道小、大小便常漏、涕唾常出。汝有如是諸病不？（答言「無」。應語言：）如我向者所問，僧中亦當如是問。如向者答我，僧中亦當如是答。（彼教授師問已，應還至僧中，如常威儀，至舒手及比丘尼僧處立，應作如是言：）<p>大姊僧聽！是某甲，從和上尼某甲求受大戒。若僧時到僧忍聽，我已教授竟，聽使來。白如是。（教授師應喚受戒人言「來」。來已，為捉衣鉢，教禮比丘尼僧足，在戒師前胡跪，合掌，白如是言：）<p>大姊僧聽！我某甲，從和上尼某甲求受大戒。我某甲，今從僧乞受大戒，和上尼某甲。願僧濟拔我，慈愍故。（第二、第三，亦如是說。是中戒師應作白：）<p>大姊僧聽！此某甲，從和上尼某甲求受大戒。此某甲，今從僧乞受大戒，和上尼某甲。若僧時到僧忍聽，我問諸難事。白如是。<p>汝諦聽！今是真誠時，我今問汝，有便言有，無當言無。汝不曾作比丘尼不？不賊心受戒不？不殺父、殺母、殺阿羅漢不？非非人不？非畜生不？非二根人不？汝字何等？和上字誰？年歲滿不？衣鉢具足不？父母、夫主為聽汝不？非負人債不？非婢不？是女人不？女人有如是諸病：癩、癰疽、白癩、乾痟、癲狂、二根、二道合、道小、大小便常漏、涕唾常出。有如是諸病不？（答言「無」。應作白：）<p>大姊僧聽！此某甲，從和上尼某甲求受大戒。此某甲，今從僧乞受大戒，和上尼某甲。所說清淨，無諸難事，年歲已滿，衣鉢具足。若僧時到僧忍聽，僧今授某甲大戒，和上尼某甲。白如是。<p>大姊僧聽！此某甲，從和上尼某甲求受大戒。此某甲，今從僧乞受大戒，和上尼某甲。所說清淨，無諸難事，年歲已滿，衣鉢具足。僧今授某甲大戒，和上尼某甲。誰諸大姊忍僧今授某甲大戒，和上尼某甲者默然，誰不忍者說。是初羯磨。（第二、第三，亦如是說。）僧已忍與某甲受大戒竟，和上尼某甲。僧忍，默然故，是事如是持。<p>受戒人與尼僧俱至比丘僧中大戒文（彼受戒者應與比丘尼僧俱至比丘僧中，禮僧足已，右膝著地，合掌，作如是言：）<p>大德僧聽！我某甲，從和上尼某甲求受大戒。我某甲，今從僧乞受大戒，和上尼某甲。願僧濟度我，慈愍故。（第二、第三，亦如是說。此中戒師應作白已，問諸難事。）<p>大德僧聽！此某甲，從和上尼某甲求受大戒。此某甲，今從僧乞受大戒，和上尼某甲。若僧時到僧忍聽，我問諸難事。白如是。<p>善女諦聽！今是真誠時，實當言實，不實當言不實，隨所問汝，汝當以實答我。汝不曾作比丘尼不？不賊心受戒不？不殺父、殺母、殺阿羅漢不？非非人不？非畜生不？非二根人不？汝字何等？和上字誰？年歲滿不？衣鉢具足不？父母、夫主為聽汝不？汝不負人債不？非婢不？汝是女人不？女人有如是諸病：癩、癰疽、白癩、乾痟、癲狂病。汝有如是諸病不？（若言「無」，應問言：）汝學戒未？汝清淨不？（若言「已學戒清淨」，應問餘比丘尼言：）已學戒未？清淨不？（若言「已學戒清淨」，即應作白四羯磨。）<p>大德僧聽！此某甲，從和上尼某甲求受大戒。此某甲，今從僧乞受大戒，和上尼某甲。所說清淨，無諸難事，年歲已滿，衣鉢具足，已學戒清淨。若僧時到僧忍聽，僧今為某甲受大戒，和上尼某甲。白如是。<p>大德僧聽！此某甲，從和上尼某甲求受大戒。此某甲，今從僧乞受大戒，和上尼某甲，所說清淨，無諸難事，年歲已滿，衣鉢具足，已學戒清淨；僧今為某甲受大戒，和上尼某甲。誰諸長老忍僧與某甲受大戒，和上尼某甲者默然，誰不忍者說。是初羯磨。（第二、第三，亦如是說。）僧已忍為某甲受大戒竟，和上尼某甲。僧忍，默然故，是事如是持。<p>善女人諦聽！如來、無所著、等正覺說八波羅夷法，若比丘尼犯者，非比丘尼，非釋種女。一切不得作不淨行，行婬欲法。若比丘尼作不淨行，行婬欲法，乃至共畜生；非比丘尼，非釋種女。是中盡形壽不得犯，能持不？（答言「能」。）<p>不得偷盜乃至草葉。若比丘尼取人五錢、若過五錢，自取、教人取，自斫、教人斫，自破、教人破，若燒、若埋、若壞色；非比丘尼，非釋種女。是中盡形壽不得犯，能持不？（答言「能」。）<p>不得斷眾生命乃至蟻子。若比丘尼自手斷、若教他斷人命，持刀授與，教死、讚死、勸死，與人非藥，若墮胎，厭禱呪術，若自作、方便教人作；非比丘尼，非釋種女。是中盡形壽不得犯，能持不？（答言「能」。）<p>不得妄語乃至戲笑。若比丘尼不真實，非己有，自稱得上人法，得禪、得解脫、三昧、正受，得須陀洹果、斯陀含果、阿那含果、阿羅漢果，言天來、龍來、鬼神來供養我；非比丘尼，非釋種女。是中盡形壽不得犯，能持不？（答言「能」。）<p>不得身相摩觸乃至共畜生。若比丘尼有染污心，與染污心男子身相觸，腋以下，膝以上，若摩、若捺、若逆摩、若順摩、若牽、若推、若舉、若下、若捉、若急捺；非比丘尼，非釋種女。是中盡形壽不得犯，能持不？（答言「能」。）<p>不得犯八事乃至共畜生。若比丘尼有染污心，與染污心男子，受捉手、捉衣、至屏處、屏處住、屏處語、若共行、若身相近、若共期，犯此八事；非比丘尼，非釋種女。是中盡形壽不得犯，能持不？（答言「能」。）<p>不得覆藏他罪乃至突吉羅惡說。若比丘尼知比丘尼犯波羅夷，不自舉、不白僧、不語人令知。後於異時，此比丘尼若休道、若滅擯、若作不共住、若入外道；後作如是言：「我先知此人如是如是。」非比丘尼，非釋種女，覆藏他重罪故。是中盡形壽不得犯，能持不？（答言「能」。）<p>不得隨被舉比丘語乃至沙彌。若比丘尼知比丘為僧所舉，如法、如毘尼、如佛所教，犯威儀，未懺悔，不作共住；便隨順。彼比丘尼諫此比丘尼言：「大姊！彼比丘為僧所舉，如法、如毘尼、如佛所教，犯威儀，未懺悔，不作共住；莫隨順彼比丘語。」彼比丘尼諫此比丘尼時，堅持不捨。彼比丘尼應乃至三諫，捨此事故。乃至三諫，捨者善；若不捨者，非比丘尼，非釋種女，犯隨舉。是中盡形壽不得犯，能持不？（答言「能」。）<p>善女人諦聽！如來、無所著、等正覺說四依法，比丘尼出家依是，是出家人法。依糞掃衣，是比丘尼出家法。是中盡形壽能持不？（答言「能」。）若得長利：檀越施衣、割壞衣，得受。<p>依乞食，是比丘尼出家人法。是中盡形壽能持不？（答言「能」。）若得長利：若僧差食、檀越送食、月八日食、十五日食、月初日食、眾常食、檀越請食，得受。<p>依樹下坐，是比丘尼出家人法。是中盡形壽能持不？（答言「能」。）若得長利：別房、尖頭小屋、石室、兩房一戶，得受。<p>依腐爛藥，是比丘尼出家人法。是中盡形壽能持不？（答言「能」。）若得長利：酥、油、生酥、蜜、石蜜，得受。<p>汝已受戒竟，白四羯磨如法成就，得處所，和上如法，阿闍梨如法，二部眾僧具足。當善受教法，應勸化作福治塔，供養眾僧。和上、阿闍梨一切如法教，不得違逆。應學問，誦經，勤求方便，於佛法中得須陀洹果、斯陀含果、阿那含果、阿羅漢果。汝始發心出家，功不唐捐，果報不斷。餘所不知，當問和上、阿闍梨。（應令受戒人在前而去。）<p>受衣鉢文（受五衣、鉢文，請依止文，子注盡同，尼姊異。）<p>除罪法第三<p>比丘尼從二部僧乞摩那埵羯磨文<p>（治比丘尼僧殘罪，無覆藏，唯有半月在二部僧中行摩那埵。行摩那埵竟，與出罪。摩那埵羯磨時，大僧滿四人已上，尼僧亦爾。出罪時，要二部僧各二十人。彼尼來至僧中，脫革屣，偏露右肩，禮僧足，合掌，胡跪，從二部僧乞半月摩那埵。應如是言：）<p>大德僧聽！我比丘尼某甲，犯某甲僧殘罪，今從二部僧乞半月摩那埵羯磨。願僧與我半月摩那埵羯磨，慈愍故。（第二、第三，亦如是說。）<p>與摩那埵羯磨文<p>大德僧聽！比丘尼某甲，犯某甲僧殘罪，今從二部僧乞半月摩那埵羯磨。若僧時到僧忍聽，僧今與比丘尼某甲半月摩那埵羯磨。白如是。<p>大德僧聽！比丘尼某甲，犯某甲僧殘罪，今從二部僧乞半月摩那埵羯磨；僧今與比丘尼某甲半月摩那埵羯磨。誰諸長老忍僧與比丘尼某甲半月摩那埵羯磨者默然，誰不忍者說。是初羯磨。（第二、第三，亦如是說。）僧已忍與比丘尼某甲半月摩那埵羯磨竟。僧忍，默然故，是事如是持。（摩那埵行法如大比丘法無異，在尼僧中宿，日日來白大僧令知，作如是說：）<p>大德僧聽！我比丘尼某甲，犯某甲僧殘罪，從二部僧乞半月摩那埵羯磨；僧已與我半月摩那埵羯磨。我比丘尼某甲，已行若干日，餘有若干日在，白大德僧令知，我行摩那埵。<p>乞出罪羯磨文（彼比丘尼來至二部僧中乞出罪羯磨，應如是乞言：）<p>大德僧聽！我比丘尼某甲，犯某甲僧殘罪，從二部僧乞半月摩那埵羯磨；僧已與我半月摩那埵羯磨。我於二部僧中半月行摩那埵竟，今從僧乞出罪羯磨。願僧與我出罪羯磨，慈愍故。（第二、第三，亦如是說。）<p>與出罪羯磨文<p>大德僧聽！比丘尼某甲，犯某甲僧殘罪，從二部僧乞半月摩那埵羯磨；已與比丘尼某甲半月摩那埵羯磨。此比丘尼某甲，已於二部僧中半月行摩那埵竟，今從僧乞出罪羯磨。若僧時到僧忍聽，僧今與比丘尼某甲出罪羯磨。白如是。<p>大德僧聽！比丘尼某甲，犯某甲僧殘罪，從二部僧乞半月摩那埵羯磨；僧已與比丘尼某甲半月摩那埵羯磨。此比丘尼某甲，已於二部僧中半月行摩那埵竟，今從僧乞出罪羯磨；僧今與比丘尼某甲出罪羯磨。誰諸長老忍僧與比丘尼某甲出罪羯磨者默然，誰不忍者說。是初羯磨。（第二、第三，亦如是說。）僧已忍與比丘尼某甲出罪羯磨竟。僧忍，默然故，是事如是持。<p>捨墮衣於僧中捨文（捨墮僧中捨；捨竟，僧中懺悔，請一人能受者白，即一人前懺悔，羯磨還彼衣。三二一人邊捨，懺皆亦同。犯餘罪，向二三人懺，受者白邊人。疑罪僧向三二一人發露。子注次第名盡同，尼姊異。）<p>說戒法第四<p>尼僧差人求教授羯磨文<p>大姊僧聽！若僧時到僧忍聽，僧今差比丘尼某甲，為比丘尼僧故，半月往比丘僧中求教授。白如是。<p>大姊僧聽！僧今差比丘尼某甲，為比丘尼僧故，半月往比丘僧中求教授。誰諸大姊忍僧差比丘尼某甲，為比丘尼僧故，半月往比丘僧中求教授者默然，誰不忍者說。僧已忍差比丘尼某甲，為比丘尼僧故，半月往比丘僧中求教授竟。僧忍，默然故，是事如是持。（二人為伴，往大僧中詣一舊比丘所，禮足已，曲身低頭，合掌白言：）<p>大德一心念！比丘尼僧和合，禮比丘僧足，求教授。（第二、第三，亦如是說。受囑比丘，僧說戒時，如是白言：）<p>大德僧聽！比丘尼僧和合，禮僧足，求教授。（第二、第三，亦如是說。比丘尼明日應往問可否？比丘應期往，比丘尼應期來迎。比丘期往，聞教授人來，當半道迎至寺內，供給所須：洗浴具、美粥、飲食、菓苽，以此供養；若不者，突吉羅。若比丘盡病、若不和合、若眾不滿，當遣信往禮拜問訊。若比丘尼盡病、若眾不和合、眾不滿，亦當遣信往禮拜問訊；若不往者，突吉羅。）<p>與清淨及欲文（與欲、及清淨受欲、及清淨布薩說戒法、八難及緣略說戒，子注次第名盡同，尼姊異。）<p>安居法第五（差人分房舍、安居、受七日、受過七日文、與過七日法，子注次第名盡同，尼姊異。）<p>自恣法第六<p>尼僧差人大僧中求自恣羯磨文<p>大姊僧聽！若僧時到僧忍聽，僧今差比丘尼某甲，為比丘尼僧故，往大僧中說三事自恣：見、聞、疑。白如是。<p>大姊僧聽！僧今差比丘尼某甲，為比丘尼僧故，往大僧中說三事自恣：見、聞、疑。誰諸大姊忍僧差比丘尼某甲，為比丘尼僧故，往大僧中說三事自恣：見、聞、疑者默然，誰不忍者說。僧已忍差比丘尼某甲，為比丘尼僧故，往大僧中說三事自恣：見、聞、疑竟。僧忍，默然故，是事如是持。（二比丘尼為伴，往大僧中禮僧足已，曲身低頭，合掌，作如是說：）<p>比丘僧夏安居竟，比丘尼夏安居竟。比丘僧說三事自恣：見、聞、疑。大德僧慈愍故語我，我若見罪，當如法懺悔。（第二、第三，亦如是說。彼尼即比丘僧中自恣日便自恣，而比丘疲極。佛言：「不應爾。」比丘僧十四日自恣，比丘尼十五日自恣。若大僧病、若眾不和合、若眾不滿，比丘尼應遣信禮拜問訊；不者，突吉羅。若比丘尼眾病、若眾不和合、眾不滿，比丘尼亦當遣信禮拜問訊；不者，突吉羅。）<p>與欲自恣文（與欲自恣、受欲自恣人、白僧自恣、尼僧自恣、四三二人互說、獨一心念說、八難白僧三語自恣、白僧受功德衣人、羯磨衣與持衣人、僧前說眾僧尼受功德衣、白出功德衣，子注次第名盡同，尼姊異。）<p>分衣物法第七（羯磨分衣物、三二人相向受、獨一心念受、聽病人持亡者衣物至僧中說、羯磨衣鉢與，餘衣羯磨分、三二人相向受、獨一心念受，盡同，尼姊異。）<p>作淨法第八（結淨地、差監淨人、真淨展轉、七日盡形壽受法，子注次第名。盡同，尼姊異。）<p>雜法第九（自乞作小房、足食受殘食、受請已作殘食、受請食前食後非時入村囑，子注次第名盡同，尼姊異。文煩故不出。）<p>《僧祇律》一人安居文<p>我比丘某甲，於此僧伽藍雨安居前三月。<p>我某甲比丘，是住處夏安居前三月，有緣事出界行，受七日法，是住處安居自恣。