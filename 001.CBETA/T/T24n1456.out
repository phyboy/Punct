<juan>根本說一切有部毘奈耶．尼陀那目得迦攝頌一卷<p>三藏法師義淨奉<#sp>制譯<p>尼陀那五十二頌。<p>目得迦四十八頌。<p>大門總攝頌曰：初明受近圓，次分亡人物，圓壇并戶鉤，菩薩像五門。<p>別門初總攝頌曰（此有十事，盡不截皮）：近圓知日數，界別不入地，界邊五眾居，不截皮生肉。<p>第一子攝頌曰：近圓男女狀，非近圓為師；難等十無師，莫授我七歲。<p>第二子攝頌曰：日數每應知，告白夜須減；六日十八日，說戒不應頻。<p>第三子攝頌曰：界別不告淨，亦不為羯磨；乘空不持欲，解前方結後。<p>第四子攝頌曰：不入界捨界（出放光說二頌），樹界有世尊；不越及可越，羯磨者身死。<p>第五子攝頌曰：地牆等秉事，結界無與欲；但於一處坐，得為四羯磨。<p>第六子攝頌曰：大界兩驛半，下水上山顛；異見明相過，五眾受七日。<p>第七子攝頌曰：五眾坐安居，親等請日去；於經有疑問，求解者應行。<p>第八子攝頌曰：假令不截衣，有緣皆得著；衣可隨身量，若短作篅衣。<p>第九子攝頌曰：不畜五種皮，由有過失故；開許得用處，齊坐臥容身。<p>第十子攝頌曰：生肉及諸醋，有五種不同；痔病爪不傷，迴施知希望。<p>別門第二總攝頌曰：分亡及唱導，張衣授學人；重作收攝驅，求寂同牆上。<p>第一子攝頌曰：分亡者衣物，互無應互取；見鬪應須諫，隨頭向處分。<p>第二子攝頌曰：唱導乘與車，得衣應舉掌；僧伽獲衣利，凡聖可同分。<p>第三子攝頌曰：有張有不張，有出有不出；若在於界外，聞生隨喜心。<p>第四子攝頌曰：授學等不秉，作法不成訶；十二人成訶，不淨犯根本。<p>第五子攝頌曰：更應重作法，勿使求寂行；守護善用心，見處離聞處。<p>第六子攝頌曰：收攝於界內，於眾心降伏；截柱及門框，尼等同驅擯。<p>第七子攝頌曰：破戒應驅逐，伏處亦皆除；惱俗應收謝，餘眾咸同此。<p>第八子攝頌曰：與求寂令怖，為受成近圓；五法成就時，五夏離依去。<p>第九子攝頌曰：同分非同分，有齊限及無；有覆無覆殊，名一種便異。<p>第十子攝頌曰：不牆上行法，非於一二三；不對破戒人，不取授學欲。<p>別門第三總攝頌曰：圓壇求寂墮，一衣烟藥器；鐵椎髮及門，不應隨鐵作。<p>第一子攝頌曰：圓壇及天廟，兩驛半依止；無鉢不度人，鉢等不書字。<p>第二子攝頌曰：求寂墮鉢破，開餘存念者；作二種薰籠，并隨所須物。<p>第三子攝頌曰：一衣不互作，澡浴可遮人；於褥不剃頭，病人隨服食。<p>第四子攝頌曰：烟筒壞色衣，鼻筒飲水器；針筒非寶物，眼藥合并椎。<p>第五子攝頌曰：藥器及❥毺，承足枮瀉藥；苾芻不應作，當擇死人衣。<p>第六子攝頌曰：鐵椎并杵杓，身自不負擔；以食供父母，毛毯不充衣。<p>第七子攝頌曰：髮爪窣覩波，任作鮮白色；隨意安燈處，一畔出高簷。<p>第八子攝頌曰：門戶并簷屋，及以塔下基；赤石紫礦塗，此等皆隨作。<p>第九子攝頌曰：不應以橛釘，及昇窣覩波；開許金銀花，塔上以舍蓋。<p>第十子攝頌曰：鐵作窣覩波，及以金銀等；許幡旗供養，并可用香油。<p>別門第四總攝頌曰：戶鐶隨處用，霑衣大小便；染衣揁認衣，賒衣果無淨。<p>第一子攝頌曰：戶鐶倚帶網，取米為眾食；寺內作私房，居人應受用。<p>第二子攝頌曰：隨處當用物，營作人所須；器具食燈油，隨施主應用。<p>第三子攝頌曰：令雨霑僧物，夜半共分床；小座並依年，敷席咸同此。<p>第四子攝頌曰：大小便利處，經行不惱他；洗足及拭鞋，釜篦不奪用。<p>第五子攝頌曰：染釜及水瓶，僧鉢并飲器；刀石爪鼻物，支床不問年。<p>第六子攝頌曰：羯恥那衣揁，絣線正縫時；染汁雜物等，用時不應奪。<p>第七子攝頌曰：外道覆認衣，作記死時施；有五種親友，得法獨應行。<p>第八子攝頌曰：賒取他衣去，及為他和市；不高下買衣，應二三酬價。<p>第九子攝頌曰：果園差修理，四種不應分；果熟現前分，觀時莫諠戲。<p>第十子攝頌曰：無淨人自行，自取不應食；不選開其病，結界證耕人。<p>別門第五總攝頌曰：菩薩像供養，吉祥大眾食；大會草稕居，集僧鳴大鼓。<p>第一子攝頌曰：聽為菩薩像，復許五種旗；為座置尊儀，鐵干隨意作。<p>第二子攝頌曰：供養菩薩像，并作諸瓔珞；塗香及車輿，作傘蓋旗幡。<p>第三子攝頌曰：吉祥并供養，花鬘及香合；諸人大集時，晝開門夜關。<p>第四子攝頌曰：大眾集會食，薜舍佉月生；香臺五六年，並應為大會。<p>第五子攝頌曰：大會為草稕，不應雜亂坐；應打揵稚鼓，告時令普知。<p>第六子攝頌曰：集僧鳴大鼓，供了去幢幡；若多獲珍財，隨應悉分與。<p>大門總攝頌曰（目得迦四十八頌）：最初為懺謝，第二定屬物，第三資具衣，目得迦總頌。<p>別門第一總攝頌曰：懺謝草田中，合免王影勝；糖酥根等聽，狗肉盞甘蔗。<p>第一子攝頌曰：懺謝非近圓，觀求寂相貌；苾芻與尼法，若互秉皆成。<p>第二子攝頌曰：草田村略說，生心褒灑陀；賊縛不同愆，六開僧教罪。<p>第三子攝頌曰：合免者應放，穿渠遣眾行；一日至四旬，皮肉皆不淨。<p>第四子攝頌曰：影勝王床施，王母物入僧；烏燕鶴鷲雕，苾芻不應食。<p>第五子攝頌曰：狗肉不應噉，并食屍鳥獸；及以同蹄畜，亦不食獼猴。<p>第六子攝頌曰：小盞及衣角，皮葉等有過；除其鐵一種，餘物任情為。<p>第七子攝頌曰：甘蔗酪肉麻，藥有四種別；大麻蔓菁粥，根等粥應飡。<p>第八子攝頌曰：開許沙糖飲，得為七日藥；生心為五事，益彼應共分。<p>第九子攝頌曰：醫教應服酥，油及餘殘觸；并開眼藥合，除十為淨厨。<p>第十子攝頌曰：根莖葉花果，皆應淡酒浸；水攪而飲用，并許其異食。<p>別門第二總攝頌曰：定物有主處，須問憍薩羅；從像豫先差，大減會尼眾。<p>第一子攝頌曰：定物不應移，莫拾賊遺物；屍林亦復爾，隨許並應收。<p>第二子攝頌曰：有主天廟物，苾芻不應取；看病人不應，勸他捨法服。<p>第三子攝頌曰：物須問施主，眾利可平分；二大合均分，餘眾應加減。<p>第四子攝頌曰：憍薩羅白疊，佛子因飡麨；室利笈多緣，廣論營造事。<p>第五子攝頌曰：從像入城中，受吉祥施物；旗鼓隨情設，苾芻皆不應。<p>第六子攝頌曰：豫先為唱令，五眾從行城；應差掌物人，尼無別輪法。<p>第七子攝頌曰：應差分物人，上座宜准價；不得輒酬直，索價返還衣。<p>第八子攝頌曰：寺大減其層，將衣者應用；恐怖若止息，准式用僧祇。<p>第九子攝頌曰：若有大聚會，鳴鼓集眾僧；眾大別為行，檢校人先食。<p>第十子攝頌曰：凡於尼眾首，應安一空座；為待餘苾芻，孤苦勿增價。<p>第三別門總攝頌曰：資具衣愚癡，若差不用俗；正作長者施，剃刀窣覩波；飯酪葉承水，及洗鉢等事；此之十二頌，總攝要應知。<p>第一子攝頌曰：十三資具物，牒名而守持；自餘諸長衣，委寄應分別。<p>第二子攝頌曰：癡不了三藏，此等十二人；失性復本時，訶言應採錄。<p>第三子攝頌曰：若差十二人，斯語成訶法；受時言我俗，此不成近圓。<p>第四子攝頌曰：不用五種脂，隨應為說戒；因億耳開粥，王田眾應受。<p>第五子攝頌曰：俗人求寂等，並不合同坐；兩學有難緣，同處非成過。<p>第六子攝頌曰：正作不令起，隨年坐染盆；應共護僧園，勿燒營作木。<p>第七子攝頌曰：長者所施物，問已應留舉；隨處莫廢他，洗身方入寺。<p>第八子攝頌曰：剃刀并鑷子，用竟不應留；便利若了時，無宜室中住。<p>第九子攝頌曰：窣覩波圍繞，廣陳諸聖迹；濁水隨應飲，若醎分別知。<p>第十子攝頌曰：餅酪等非污，亦可內瓶中；洗足五種瓨，齊何名口淨。葉手承注口，多疑流鉢中；舉糧持渡河，縱觸非成過。洗鉢應用心，他觸問方受；換食持糧等，無難並還遮。<p>別門第四總攝頌曰：與田分不應，赤體定物施；僧衣字還往，甘蔗果客裙。<p>第一子攝頌曰：與田分相助，車船沸自取；鳥❥蠅無慚，制底信少欲。<p>第二子攝頌曰：不應令賊住，及以黃門等；乃至授學人，行籌破僧眾。<p>第三子攝頌曰：不赤體披衣，冒雨向厨內；便利宜縫補，和泥福久增。<p>第四子攝頌曰：定物施此中，不應餘處食；若有將去者，並須依價還。<p>第五子攝頌曰：僧衣題施主，別人施私記；氍氀許別人，尼夏應修理。<p>第六子攝頌曰：若還往衣物，送來應為受；為眾取他財，將眾物還價。<p>第七子攝頌曰：甘蔗等平分，不應分口腹；四事無分法，臥具夜不行。<p>第八子攝頌曰：果由藥叉施，淨之方受食；餘者為漿飲，不燒地燈臺。<p>第九子攝頌曰：客舊宜詳審，授受分明付；五開應總閉，肘短可隨身。<p>第十子攝頌曰：裙及僧脚欹，香泥污衣洗；取食除多分，須知十種塵。