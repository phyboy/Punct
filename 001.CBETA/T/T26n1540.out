<juan>阿毘達磨界身足論卷上<p>分別品第二中初門門有八十八，初異類三門，謂受并識身，及無慚無愧；餘門八十五，謂受等次第，相應不相應，一行界處蘊。<p>五受根，謂樂根、苦根、喜根、憂根、捨根。大地法受與五受根，幾相應、幾不相應？乃至意觸所生愛與五受根，幾相應、幾不相應？大地法受，五受根無相應者，皆不相應。大地法想，五受根一切相應，無不相應者。如想，思、觸、作意、欲、勝解、念、三摩地、慧亦爾。不信五受根，五根相應，五根不相應。如不信，餘大煩惱地法亦爾。忿、恨、惱、嫉、害，二根相應，謂憂、捨，五根不相應。覆、誑、諂三根相應除樂、苦，五根不相應。憍，四根相應除苦，五根不相應。慳，二根相應謂喜、捨，五根不相應。欲貪、色貪，三根相應除苦、憂，五根不相應。無色貪，一根相應，謂捨，五根不相應。瞋，三根相應除樂、喜，五根不相應。疑，四根相應除苦，五根不相應。五見中邪見，四根相應除苦，五根不相應。餘四見，三根相應除苦、憂，五根不相應。有對觸，三根相應除喜、憂，四根不相應除苦。增語觸，四根相應除苦，三根不相應除喜、憂。明觸，三根相應除苦、憂，五根不相應。無明觸及非明非無明觸，五根相應，五根不相應。樂根，無相應者，皆不相應。如樂根，苦根、喜根、憂根、捨根亦爾。尋、伺，五根相應，三根不相應除苦、憂。識，五根相應，無不相應者。無慚、無愧，五根相應，五根不相應。眼識，三根相應除喜、憂，五根不相應。如眼識，耳鼻舌身識亦爾。意識，四根相應除苦，三根不相應除喜、憂。如六識身，六觸身、六想身、六思身亦爾。眼觸所生受，五受根無相應者，皆不相應。如眼觸所生受，餘受身亦爾。眼觸所生愛，二根相應謂樂、捨，五根不相應。如眼觸所生愛，耳鼻舌身觸所生愛亦爾。意觸所生愛，三根相應除苦、憂，五根不相應。<p>分別品第二中第二門<p>六識身，謂眼識、耳識、鼻識、舌識、身識、意識。大地法受與六識身，幾相應、幾不相應？乃至意觸所生愛與六識身，幾相應、幾不相應？大地法受，六識身一切相應，無不相應者。如大地法受，餘大地法亦爾。不信，六識相應，六識不相應。如不信，餘大煩惱地法亦爾。忿，一識相應謂意，六識不相應。如忿，餘小煩惱地法亦爾。欲貪，六識相應，六識不相應。如欲貪，瞋亦爾。色貪，四識相應除鼻、舌，六識不相應。無色貪、疑，一識相應謂意，六識不相應。五見，一識相應謂意，六識不相應。有對觸，五識相應除意，一識不相應謂意。增語觸，一識相應謂意，五識不相應除意。明觸，一識相應謂意，六識不相應。無明觸及非明非無明觸，六識相應，六識不相應。樂根、捨根，六識相應，六識不相應。苦根，五識相應除意，六識不相應。喜根、憂根，一識相應謂意，六識不相應。尋、伺，六識相應，一識不相應謂意。識法，六識身無相應者，皆不相應。無慚、無愧，六識相應，六識不相應。眼識六識身，無相應者，皆不相應。如眼識，耳鼻舌身意識亦爾。眼觸，一識相應謂眼，五識不相應除眼。如眼觸，耳鼻舌身意觸隨所應亦爾。如六觸身，六受身、六想身、六思身亦爾。眼觸所生愛，一識相應謂眼，六識不相應。如眼觸所生愛，耳鼻舌身意觸所生愛隨所應亦爾。<p>分別品第二中第三門<p>二法，謂無慚、無愧。大地法受與此二法，幾相應、幾不相應？乃至意觸所生愛與此二法，幾相應、幾不相應？大地法受，諸不善者，二法相應，無不相應者；餘受無相應者，皆不相應。如大地法受，餘大地法亦爾。不信諸不善者，二法相應，無不相應者；餘不信無相應者，皆不相應。如不信，餘大煩惱地法亦爾。忿、恨、覆、惱、嫉、慳、害，皆二法相應，無不相應者。誑、諂、憍諸不善者，二法相應，無不相應者；餘誑、諂、憍，無相應者，皆不相應。欲貪、瞋恚，俱二法相應，無不相應者。色貪、無色貪，無相應者，俱不相應。疑，諸不善者，二法相應，無不相應者；餘疑，無相應者，定不相應。五見中二見，無相應者，俱不相應。三見，諸不善者，皆二法相應，無不相應者；餘三見，無相應者，皆不相應。有對、增語、無明觸，諸不善者，皆二法相應，無不相應者；餘三觸，無相應者，皆不相應。明觸、非明非無明觸，無相應者，俱不相應。樂根，諸不善者，二法相應，無不相應者；餘樂根，無相應者，定不相應。如樂根，苦、喜、憂、捨根亦爾。尋、伺、識法，諸不善者，皆二法相應，無不相應者；餘尋伺識法，無相應者，皆不相應。無慚與無愧，定相應，無不相應者；與無慚定不相應，無相應者。無愧與無慚定相應，無不相應者；與無愧定不相應，無相應者。眼識，諸不善者，二法相應，無不相應者；餘眼識，無相應者，皆不相應。如眼識，耳鼻舌身意識亦爾。如六識身，六觸身、六受身、六想身、六思身亦爾。眼耳身意觸所生愛，諸不善者，皆二法相應，無不相應者。餘眼耳身意觸所生愛，無相應者，皆不相應。鼻舌觸所生愛，俱二法相應，無不相應者。
。
<juan>阿毘達磨界身足論卷中<p>尊者世友造<p>三藏法師玄奘奉<#sp>詔譯<p>分別品第二中第四門<p>受相應、想不相應十八界、十二處、五蘊。受相應，何所攝？謂心、心所法八界、二處、三蘊。此何為餘？謂受自性、色、無為、心不相應行十一界、十一處、三蘊。想不相應，何所攝？謂想自性、色、無為、心不相應行十一界、十一處、三蘊。此何所問？謂除受相應及想不相應法，即除一切法：十八界、十二處、五蘊。此下二事雖各除一，而文影略顯各除二，不爾不應除一切法，受等自體不被除故。想相應、受不相應十八界、十二處、五蘊。想相應，何所攝？謂心、心所法八界、二處、三蘊。此何為餘？謂想自性、色、無為、心不相應行十一界、十一處、三蘊。受不相應，何所攝？謂受自性、色、無為、心不相應行十一界、十一處、三蘊。此何所問？謂除想相應及受不相應法，即除一切法：十八界、十二處、五蘊。如以受對想，乃至以受對慧亦爾。<p>受相應、不信不相應十八界、十二處、五蘊。受相應，何所攝？謂心、心所法八界、二處、三蘊。此何為餘？謂受自性、色、無為、心不相應行十一界、十一處、三蘊。不信不相應，何所攝？謂不信自性、色、無為、心不相應行十八界、十二處、五蘊。此何所問？謂除受相應及不信不相應法，即除一切法：十八界、十二處、五蘊。不信相應、受不相應十八界、十二處、五蘊。不信相應，何所攝？謂心心所法八界、二處、四蘊。此何為餘？謂不信自性、色、無為、心不相應行十八界、十二處、五蘊。受不相應，何所攝？謂受自性、色、無為、心不相應行十一界、十一處、三蘊。此何所問？謂除不信相應及受不相應法，即除一切法：十八界、十二處、五蘊。如以受對不信，對餘大煩惱地法、欲貪、瞋、無明觸、非明非無明觸、無慚、無愧亦爾。<p>受相應、忿不相應十八界、十二處、五蘊。受相應，何所攝？謂心、心所法八界、二處、三蘊。此何為餘？謂受自性、色、無為、心不相應行十一界、十一處、三蘊。忿不相應，何所攝？謂忿自性、色、無為、心不相應行十八界、十二處、五蘊。此何所問？謂除受相應及忿不相應法，即除一切法：十八界、十二處、五蘊。忿相應、受不相應十八界、十二處、五蘊。忿相應，何所攝。謂心、心所法三界、二處、四蘊。此何為餘？謂忿自性、色、無為、心不相應行十八界、十二處、五蘊。受不相應，何所攝？謂受自性、色、無為、心不相應行十一界、十一處、三蘊。此何所問？謂除忿相應及受不相應法，即除一切法：十八界、十二處、五蘊。如以受對忿，對餘小煩惱地法、無色貪、疑、五見、明觸、六愛身亦爾。<p>受相應、色貪不相應十八界、十二處、五蘊。受相應，何所攝？謂心、心所法八界、二處、三蘊。此何為餘？謂受自性、色、無為、心不相應行十一界、十一處、三蘊。色貪不相應，何所攝？謂色貪自性、色、無為、心不相應行十八界、十二處、五蘊。此何所問？謂除受相應及色貪不相應法，即除一切法：十八界、十二處、五蘊。色貪相應、受不相應十八界、十二處、五蘊。色貪相應，何所攝？謂心、心所法六界、二處、四蘊。此何為餘？謂色貪自性、色、無為、心不相應行十八界、十二處、五蘊。受不相應，何所攝？謂受自性、色、無為、心不相應行十一界、十一處、三蘊。此何所問？謂除色貪相應及受不相應法，即除一切法：十八界、十二處、五蘊。<p>受相應、有對觸不相應十八界、十二處、五蘊。受相應，何所攝？謂心、心所法八界、二處、三蘊。此何為餘？謂受自性、色、無為、心不相應行十一界、十一處、三蘊。有對觸不相應，何所攝？謂有對觸自性、色、無為、心不相應行十三界、十二處、五蘊。此何所問？謂除受相應及有對觸不相應法，即除一切法：十八界、十二處、五蘊。有對觸相應、受不相應十八界、十二處、五蘊。有對觸相應，何所攝？謂心、心所法七界、二處、四蘊。此何為餘？謂有對觸自性、色、無為、心不相應行十三界、十二處、五蘊。受不相應，何所攝？謂受自性、色、無為、心不相應行十一界、十一處、三蘊。此何所問？謂除有對觸相應及受不相應法，即除一切法：十八界、十二處、五蘊。<p>受相應、增語觸不相應十八界、十二處、五蘊。受相應，何所攝？謂心、心所法八界、二處、三蘊。此何為餘？謂受自性、色、無為、心不相應行十一界、十一處、三蘊。增語觸不相應，何所攝？謂增語觸自性、色、無為、心不相應行十七界、十二處、五蘊。此何所問？謂除受相應及增語觸不相應法，即除一切法：十八界、十二處、五蘊。增語觸相應、受不相應十八界、十二處、五蘊。增語觸相應，何所攝？謂心、心所法三界、二、處四蘊。此何為餘？謂增語觸自性、色、無為、心不相應行十七界、十二處、五蘊。受不相應，何所攝？謂受自性、色、無為、心不相應行十一界、十一處、三蘊。此何所問？謂除增語觸相應及受不相應法，即除一切法：十八界、十二處、五蘊。<p>受相應、尋不相應十八界、十二處、五蘊。受相應，何所攝？謂心、心所法八界、二處、三蘊。此何為餘？謂受自性、色、無為、心不相應行十一界、十一處、三蘊。尋不相應，何所攝？謂尋自性、色、無為、心不相應行十三界、十二處、五蘊。此何所問？謂除受相應及尋不相應法，即除一切法：十八界、十二處、五蘊。尋相應、受不相應十八界、十二處、五蘊。尋相應，何所攝？謂心、心所法八界、二處、四蘊。此何為餘？謂尋自性、色、無為、心不相應行十三界、十二處、五蘊。受不相應，何所攝？謂受自性、色、無為、心不相應行十一界、十一處、三蘊。此何所問？謂除尋相應及受不相應法，即除一切法：十八界、十二處、五蘊。如以受對尋，對伺亦爾。<p>受相應、識不相應十八界、十二處、五蘊。受相應，何所攝？謂心、心所法八界、二處、三蘊。此何為餘？謂受自性、色、無為、心不相應行十一界、十一處、三蘊。識不相應，何所攝？謂識自性、色、無為、心不相應行十八界、十二處、三蘊。此何所問？謂除受相應及識不相應法，即除一切法：十八界、十二處、五蘊。識相應、受不相應十八界、十二處、五蘊。識相應，何所攝？謂心所法一界、一處、三蘊。此何為餘？謂識自性、色、無為、心不相應行十八界、十二處、三蘊。受不相應，何所攝？謂受自性、色、無為、心不相應行十一界、十一處、三蘊。此何所問？謂除識相應及受不相應法，即除一切法：十八界、十二處、五蘊。<p>受相應、眼識不相應十八界、十二處、五蘊。受相應，何所攝？謂心、心所法八界、二處、三蘊。此何為餘？謂受自性、色、無為、心不相應行十一界、十一處、三蘊。眼識不相應，何所攝？謂眼識自性、色、無為、心不相應行十八界、十二處、五蘊。此何所問？謂除受相應及眼識不相應法，即除一切法：十八界、十二處、五蘊。眼識相應、受不相應十八界、十二處、五蘊。眼識相應，何所攝？謂心所法一界、一處、三蘊。此何為餘？謂眼識自性、色、無為、心不相應行十八界、十二處、五蘊。受不相應，何所攝？謂受自性、色、無為、心不相應行十一界、十一處、三蘊。此何所問？謂除眼識相應及受不相應法，即除一切法：十八界、十二處、五蘊。如以受對眼識，乃至對意識亦爾。<p>受相應、眼觸不相應十八界、十二處、五蘊。受相應，何所攝？謂心、心所法八界、二處、三蘊。此何為餘？謂受自性、色、無為、心不相應行十一界、十一處、三蘊。眼觸不相應，何所攝？謂眼觸自性、色、無為、心不相應行十七界、十二處、五蘊。此何所問？謂除受相應及眼觸不相應法，即除一切法：十八界、十二處、五蘊。眼觸相應、受不相應十八界、十二處、五蘊。眼觸相應，何所攝？謂心、心所法三界、二處、四蘊。此何為餘？謂眼觸自性、色、無為、心不相應行十七界、十處、五蘊。受不相應，何所攝？謂受自性、色、無為、心不相應行十一界、十一處、三蘊。此何所問？謂除眼觸相應及受不相應法，即除一切法：十八界、十二處、五蘊。如以受對眼觸，乃至對意觸亦爾。如以受對六觸身，對六想身、六思身，廣說亦爾。<p>分別品第二中第五門<p>想相應、思不相應十八界、十二處、五蘊。想相應，何所攝？謂心、心所法八界、二處、三蘊。此何為餘？謂想自性、色、無為、心不相應行十一界、十一處、三蘊。思不相應，何所攝？謂思自性、色、無為、心不相應行十一界、十一處、二蘊。此何所問？謂除想相應及思不相應法，即除一切法：十八界、十二處、五蘊。思相應、想不相應十八界、十二處、五蘊。思相應，何所攝？謂心、心所法八界、二處、四蘊。此何為餘？謂思自性、色、無為、心不相應行十一界、十一處、二蘊。想不相應，何所攝？謂想自性、色、無為、心不相應行十一界、十一處、三蘊。此何所問？謂除思相應及想不相應法，即除一切法：十八界、十二處、五蘊。如以想對思，乃至對慧亦爾。<p>想相應、不信不相應十八界、十二處、五蘊。想相應，何所攝？謂心、心所法八界、二處、三蘊。此何為餘？謂想自性、色、無為、心不相應行十一界、十一處、三蘊。不信不相應，何所攝？謂不信自性、色、無為、心不相應行十八界、十二處、五蘊。此何所問？謂除想相應及不信不相應法，即除一切法：十八界、十二處、五蘊。不信相應、想不相應十八界、十二處、五蘊。不信相應，何所攝？謂心、心所法八界、二處、四蘊。此何為餘？謂不信自性、色、無為、心不相應行十八界、十二處、五蘊。想不相應，何所攝？謂想自性、色、無為、心不相應行十一界、十一處、三蘊。此何所問？謂除不信相應及想不相應法，即除一切法：十八界、十二處、五蘊。如以想對不信，對餘大煩惱地法、欲貪、瞋、無明觸、非明非無明觸、無慚、無愧亦爾。<p>想相應、忿不相應十八界、十二處、五蘊。想相應，何所攝？謂心、心所法八界、二處、三蘊。此何為餘？謂想自性、色、無為、心不相應行十一界、十一處、三蘊。忿不相應，何所攝？謂忿自性、色、無為、心不相應行十八界、十二處、五蘊。此何所問？謂除想相應及忿不相應法，即除一切法：十八界、十二處、五蘊。忿相應、想不相應十八界、十二處、五蘊。忿相應，何所攝？謂心、心所法三界、二處、四蘊。此何為餘？謂忿自性、色、無為、心不相應行十八界、十二處、五蘊。想不相應，何所攝？謂想自性、色、無為、心不相應行十一界、十一處、三蘊。此何所問？謂除忿相應及想不相應法，即除一切法：十八界、十二處、五蘊。如以想對忿，對餘小煩惱地法、無色貪、疑、五見、明觸、六愛身亦爾。<p>想相應、色貪不相應十八界、十二處、五蘊。想相應，何所攝？謂心、心所法八界、二處、三蘊。此何為餘？謂想自性、色、無為、心不相應行十一界、十一處、三蘊。色貪不相應，何所攝？謂色貪自性、色、無為、心不相應行十八界、十二處、五蘊。此何所問？謂除想相應及色貪不相應法，即除一切法：十八界、十二處、五蘊。色貪相應、想不相應十八界、十二處、五蘊。色貪相應，何所攝？謂心、心所法六界、二處、四蘊。此何為餘？謂色貪自性、色、無為、心不相應行十八界、十二處、五蘊。想不相應，何所攝？謂想自性、色、無為、心不相應行十一界、十一處、三蘊。此何所問？謂除色貪相應想不相應，即除一切法：十八界、十二處、五蘊。<p>想相應、有對觸不相應十八界、十二處、五蘊。想相應，何所攝？謂心、心所法八界、二處、三蘊。此何為餘？謂想自性、色、無為、心不相應行十一界、十一處、三蘊。有對觸不相應，何所攝？謂有對自性、色、無為、心不相應行十三界、十二處、五蘊。此何所問？謂除想相應及有對觸不相應法，即除一切法：十八界、十二處、五蘊。有對觸相應、想不相應十八界、十二處、五蘊。有對觸相應，何所攝？謂心、心所法七界、二處、四蘊。此何為餘？謂有對觸自性、色、無為、心不相應行十三界、十二處、五蘊。想不相應，何所攝？謂想自性、色、無為、心不相應行十一界、十一處、三蘊。此何所問？謂除有對觸相應及想不相應法，即除一切法：十八界、十二處、五蘊。<p>想相應。增語觸不相應十八界、十二處、五蘊。想相應，何所攝？謂心、心所法八界、二處、三蘊。此何為餘？謂想自性、色、無為、心不相應行十一界、十一處、三蘊。增語觸不相應，何所攝？謂增語觸自性、色、無為、心不相應行十七界、十二處、五蘊。此何所問？謂除想相應及增語觸不相應法，即除一切法：十八界、十二處、五蘊。增語觸相應、想不相應十八界、十二處、五蘊。增語觸相應，何所攝？謂心、心所法三界、二處、四蘊。此何為餘？謂增語觸自性、色、無為、心不相應行十七界、十二處、五蘊。想不相應，何所攝？謂想自性、色、無為、心不相應行十一界、十一處、三蘊。此何所問？謂除增語觸相應及想不相應法，即除一切法：十八界、十二處、五蘊。<p>想相應、樂根不相應十八界、十二處、五蘊。想相應，何所攝？謂心、心所法八界、二處、三蘊。此何為餘？謂想自性、色、無為、心不相應行十一界、十一處、三蘊。樂根不相應，何所攝？謂樂根自性、色、無為、心不相應行十八界、十二處、五蘊。此何所問？謂除想相應及樂根不相應法，即除一切法：十八界、十二處、五蘊。樂根相應、想不相應十八界、十二處、五蘊。樂根相應，何所攝？謂心、心所法八界、二處、三蘊。此何為餘？謂樂根自性、色、無為、心不相應行十八界、十二處、五蘊。想不相應，何所攝？謂想自性、色、無為、心不相應行十一界、十一處、三蘊。此何所問？謂除樂根相應及想不相應法，即除一切法：十八界、十二處、五蘊。如以想對樂根，對捨根亦爾。<p>想相應、苦根不相應十八界、十二處、五蘊。想相應，何所攝？謂心、心所法八界、二處、三蘊。此何為餘？謂想自性、色、無為、心不相應行十一界、十一處、三蘊。苦根不相應，何所攝？謂苦根自性、色、無為、心不相應行十八界、十二處、五蘊。此何所問？謂除想相應及苦根不相應法，即除一切法：十八界、十二處、五蘊。苦根相應、想不相應十八界、十二處、五蘊。苦根相應，何所攝？謂心、心所法七界、二處、三蘊。此何為餘？謂苦根自性、色、無為、心不相應行十八界、十二處、五蘊。想不相應，何所攝？謂想自性、色、無為、心不相應行十一界、十一處、三蘊。此何所問？謂除苦根相應及想不相應法，即除一切法：十八界、十二處、五蘊。<p>想相應、喜根不相應十八界、十二處、五蘊。想相應，何所攝？謂心、心所法八界、二處、三蘊。此何為餘？謂想自性、色、無為、心不相應行十一界、十一處、三蘊。喜根不相應，何所攝？謂喜根自性、色、無為、心不相應行十八界、十二處、五蘊。此何所問？謂除想相應及喜根不相應法，即除一切法：十八界、十二處、五蘊。喜根相應、想不相應十八界、十二處、五蘊。喜根相應，何所攝？謂心、心所法三界、二處、三蘊。此何為餘？謂喜根自性、色、無為、心不相應行十八界、十二處、五蘊。想不相應，何所攝？謂想自性、色、無為、心不相應行十一界、十一處、三蘊。此何所問？謂除喜根相應及想不相應法，即除一切法：十八界、十二處、五蘊。如以想對喜根，對憂根亦爾。<p>以思對尋、伺、識法、六識身、六觸身、六思身，皆如受門中說，唯於受處應說其想。<p>想相應、眼觸所生受不相應十八界、十二處、五蘊。想相應，何所攝？謂心、心所法八界、二處、三蘊。此何為餘？謂想自性、色、無為、心不相應行十一界、十一處、三蘊。眼觸所生受不相應，何所攝？謂眼觸所生受自性、色、無為、心不相應行十七界、十二處、五蘊。此何所問？謂除想相應及眼觸所生受不相應法，即除一切法：十八界、十二處、五蘊。眼觸所生受相應、想不相應十八界、十二處、五蘊。眼觸所生受相應，何所攝？謂心、心所法三界、二處、三蘊。此何為餘？謂眼觸所生受自性、色、無為、心不相應行十七界、十二處、五蘊。想不相應，何所攝？謂想自性、色、無為、心不相應行十一界、十一處、三蘊。此何所問？謂除眼觸所生受相應及想不相應法，即除一切法：十八界、十二處、五蘊。如以想對眼觸所生受，乃至對意觸所生受，隨其所應廣說亦爾。<p>分別品第二中第六門<p>思相應、觸不相應十八界、十二處、五蘊。思相應，何所攝？謂心、心所法八界、二處、四蘊。此何為餘？謂思自性、色、無為、心不相應行十一界、十一處、二蘊。觸不相應，何所攝？謂觸自性、色、無為、心不相應行十一界、十一處、二蘊。此何所問？謂除思相應及觸不相應法，即除一切法：十八界、十二處、五蘊。觸相應、思不相應十八界、十二處、五蘊。觸相應，何所攝？謂心、心所法八界、二處、四蘊。此何為餘？謂觸自性、色、無為、心不相應行十一界、十一處、二蘊。思不相應，何所攝？謂思自性、色、無為、心不相應行十一界、十一處、二蘊。此何所問？謂除觸相應及思不相應法，即除一切法：十八界、十二處、五蘊。如以思對觸，乃至對慧亦爾。<p>思相應、不信不相應十八界、十二處、五蘊。思相應，何所攝？謂心、心所法八界、二處、四蘊。此何為餘？謂思自性、色、無為、心不相應行十一界、十一處、二蘊。不信不相應，何所攝？謂不信自性、色、無為、心不相應行十八界、十二處、五蘊。此何所問？謂除思相應及不信不相應法，即除一切法：十八界、十二處、五蘊。不信相應、思不相應十八界、十二處、五蘊。不信相應，何所攝？謂心、心所法八界、二處、四蘊。此何為餘？謂不信自性、色、無為、心不相應行十八界、十二處、五蘊。思不相應，何所攝？謂思自性、色、無為、心不相應行十一界、十一處、二蘊。此何所問？謂除不信相應及思不相應法，即除一切法：十八界、十二處、五蘊。如以思對不信，對餘大煩惱地法、欲貪、瞋、無明觸、非明非無明觸、無慚、無愧亦爾。<p>思相應、忿不相應十八界、十二處、五蘊。思相應，何所攝？謂心、心所法八界、二處、四蘊。此何為餘？謂思自性、色、無為、心不相應行十一界、十一處、二蘊。忿不相應，何所攝？謂忿自性、色、無為、心不相應行十八界、十二處、五蘊。此何所問？謂除思相應及忿不相應法，即除一切法：十八界、十二處、五蘊。忿相應、思不相應十八界、十二處、五蘊。忿相應，何所攝？謂心、心所法三界、二處、四蘊。此何為餘？謂忿自性、色、無為、心不相應行十八界、十二處、五蘊。思不相應，何所攝？謂思自性、色、無為、心不相應行十一界、十一處、二蘊。此何所問？謂除忿相應及思不相應法，即除一切法：十八界、十二處、五蘊。如以思對忿，對餘小煩惱地法、無色貪、疑、五見、明觸、六愛身亦爾。<p>思相應、色貪不相應十八界、十二處、五蘊。思相應，何所攝？謂心、心所法八界、二處、四蘊。此何為餘？謂思自性、色、無為、心不相應行十一界、十一處、二蘊。色貪不相應，何所攝？謂色貪自性、色、無為、心不相應行十八界、十二處、五蘊。此何所問？謂除思相應及色貪不相應法，即除一切法：十八界、十二處、五蘊。色貪相應、思不相應十八界、十二處、五蘊。色貪相應，何所攝？謂心、心所法六界、二處、四蘊。此何為餘？謂色貪自性、色、無為、心不相應行十八界、十二處、五蘊。思不相應，何所攝？謂思自性、色、無為、心不相應行十一界、十一處、二蘊。此何所問？謂除色貪相應及思不相應法，即除一切法：十八界、十二處、五蘊。<p>思相應、有對觸不相應十八界、十二處、五蘊。思相應，何所攝？謂心、心所法八界、二處、四蘊。此何為餘？謂思自性、色、無為、心不相應行十一界、十一處、二蘊。有對觸不相應，何所攝？謂有對觸自性、色、無為、心不相應行十三界、十二處、五蘊。此何所問？謂除思相應及有對觸不相應法，即除一切法：十八界、十二處、五蘊。有對觸相應、思不相應十八界、十二處、五蘊。有對觸相應，何所攝？謂心、心所法七界、二處、四蘊。此何為餘？謂有對觸自性、色、無為、心不相應行十三界、十二處、五蘊。思不相應，何所攝？謂思自性、色、無為、心不相應行十一界、十一處、二蘊。此何所問？謂除有對觸相應及思不相應法，即除一切法：十八界、十二處、五蘊。<p>思相應、增語觸不相應十八界、十二處、五蘊。思相應如前，乃至二蘊。增語觸不相應如前，乃至五蘊。如思相應、增語觸不相應，如是增語觸相應、思不相應，隨所應當廣說。思相應、樂根不相應，樂根相應、思不相應，隨所應當廣說。如以思對樂根，對捨根亦爾。思相應、苦根不相應，苦根相應、思不相應，隨所應當廣說。思相應、喜根不相應，喜根相應、思不相應，隨所應當廣說。如以思對喜根，對憂根亦爾。以思對尋、伺、識法、六識身、六觸身、六受身、六想身，隨所應當廣說。
。
<juan>阿毘達磨界身足論卷下<p>尊者世友造<p>三藏法師玄奘奉<#sp>詔譯<p>分別品第二中第七門<p>觸相應、作意不相應十八界、十二處、五蘊。觸相應如前，乃至二蘊。作意不相應，何所攝？謂作意自性、色、無為、心不相應行十一界、十一處、二蘊。此何所問？謂除觸相應及作意不相應法，即除一切法：十八界、十二處、五蘊。作意相應、觸不相應十八界、十二處、五蘊。作意相應，何所攝？謂心、心所法八界、二處、四蘊。此何為餘？謂作意自性、色、無為、心不相應行十一界、十一處、二蘊。觸不相應等如前說。如以觸對作意，乃至對慧亦爾。觸相應、不信不相應，不信相應、觸不相應，隨所應當廣說。如以觸對不信，對餘大煩惱地法、欲貪、瞋、無慚、無愧亦爾。觸相應、忿不相應，忿相應、觸不相應，隨所應當廣說。如以觸對忿，對餘小煩惱地法、無色貪、疑、五見、六愛身亦爾。觸相應、色貪不相應，色貪相應、觸不相應，隨所應當廣說。觸相應、樂根不相應，樂根相應、觸不相應，隨所應當廣說。如以觸對樂根，對捨根亦爾。觸相應、苦根不相應，苦根相應、觸不相應，隨所應當廣說。觸相應、喜根不相應，喜根相應、觸不相應，隨所應當廣說。如以觸對喜根，對憂根亦爾。以觸對尋、伺、識法、六識身、六受身、六想身、六思身，隨所應當廣說。<p>分別品第二中第八門<p>作意相應、欲不相應十八界、十二處、五蘊。作意相應等如前說。欲不相應，何所攝？謂欲自性、色、無為、心不相應行十一界、十一處、二蘊。此何所問？如前說。欲相應、作意不相應十八界、十二處、五蘊。欲相應，何所攝？謂心、心所法八界、二處、四蘊。此何為餘？謂欲自性、色、無為、心不相應行十一界、十一處、二蘊。作意不相應等如前說。如以作意對欲，乃至對慧亦爾。作意相應、不信不相應，不信相應、作意不相應，隨所應當廣說。如以作意對不信，對餘大煩惱地法、欲貪、瞋、無明觸、非明非無明觸、無慚、無愧亦爾。作意相應、忿不相應，忿相應、作意不相應，隨所應當廣說。如以作意對忿，對餘小煩惱地法、無色貪、疑、五見、明觸、六愛身亦爾。作意相應、色貪不相應，色貪相應、作意不相應，隨所應當廣說。作意相應、有對觸不相應，有對觸相應、作意不相應，隨所應當廣說。作意相應、增語觸不相應，增語觸相應、作意不相應，隨所應當廣說。作意相應、樂根不相應，樂根相應、作意不相應，隨所應當廣說。如以作意對樂根，對捨根亦爾。作意相應、苦根不相應，苦根相應、作意不相應，隨所應當廣說。作意相應、喜根不相應，喜根相應、作意不相應，隨所應當廣說。如以作意對喜根，對憂根亦爾。以作意對尋、伺、識法、六識身、六觸身、六受身、六想身、六思身，隨所應當廣說。<p>分別品第二中第九門<p>欲相應、勝解不相應十八界、十二處、五蘊。欲相應等如前說。勝解不相應，何所攝？謂勝解自性、色、無為、心不相應行十一界、十一處、二蘊。此何所問？謂除欲相應及勝解不相應法，即除一切法：十八界、十二處、五蘊。勝解相應、欲不相應十八界、十二處、五蘊。勝解相應，何所攝？謂心心所法八界、二處、四蘊。此何為餘？謂勝解自性、色、無為、心不相應行十一界、十一處、二蘊。欲不相應等如前說。如以欲對勝解，對念、三摩地、慧亦爾。欲相應、不信不相應，不信相應、欲不相應，隨所應當廣說。如以欲對不信，對餘大煩惱地法、欲貪、瞋、無明觸、非明非無明觸、無慚、無愧亦爾。欲相應、忿不相應，忿相應、欲不相應，隨所應當廣說。如以欲對忿，對餘小煩惱地法、無色貪、疑、五見、明觸、六愛身亦爾。欲相應、色貪不相應，色貪相應、欲不相應，隨所應當廣說。欲相應、有對觸不相應，有對觸相應、欲不相應，隨所應當廣說。欲相應、增語觸不相應，增語觸相應、欲不相應，隨所應當廣說。欲相應、樂根不相應，樂根相應、欲不相應，隨所應當廣說。如以欲對樂根，對捨根亦爾。欲相應、苦根不相應，苦根相應、欲不相應，隨所應當廣說。欲相應、喜根不相應，喜根相應、欲不相應，隨所應當廣說。如以欲對喜根，對憂根亦爾。以欲對尋、伺、識法、六識身、六觸身、六受身、六想身、六思身，隨所應當廣說。<p>分別品第二中第十門<p>勝解相應、念不相應十八界、十二處、五蘊。勝解相應等如前說。念不相應，何所攝？謂念自性、色、無為、心不相應行十一界、十一處、二蘊。此何所問？如前說。念相應、勝解不相應十八界、十二處、五蘊。念相應，何所攝？謂心、心所法八界、二處、四蘊。此何為餘？謂念自性、色、無為、心不相應行十一界、十一處、二蘊。勝解不相應等如前說。如以勝解對念，對三摩地、慧亦爾。勝解相應、不信不相應，不信相應、勝解不相應，隨所應當廣說。如以勝解對不信，對餘大煩惱地法、欲貪、瞋、無明觸、非明非無明觸、無慚、無愧亦爾。勝解相應、忿不相應，忿相應、勝解不相應，隨所應當廣說。如以勝解對忿，對餘小煩惱地法、無色貪、疑、五見、明觸、六愛身亦爾。勝解相應、色貪不相應，色貪相應、勝解不相應，隨所應當廣說。勝解相應、有對觸不相應，有對觸相應、勝解不相應，隨所應當廣說。勝解相應、增語觸不相應，增語觸相應、勝解不相應，隨所應當廣說。勝解相應、樂根不相應，樂根相應、勝解不相應，隨所應當廣說。如以勝解對樂根，對捨根亦爾。勝解相應、苦根不相應，苦根相應、勝解不相應，隨所應當廣說。勝解相應、喜根不相應，喜根相應、勝解不相應，隨所應當廣說。如以勝解對喜根，對憂根亦爾。以勝解對尋、伺、識法、六識身、六觸身、六受身、六想身、六思身，隨所應當廣說。<p>分別品第二中第十一門<p>念相應、三摩地不相應十八界、十二處、五蘊。念相應等如前說。三摩地不相應，何所攝？謂三摩地自性、色、無為、心不相應行十一界、十一處、二蘊。此何所問？如前說。三摩地相應、念不相應十八界、十二處、五蘊。三摩地相應，何所攝？謂心、心所法八界、二處、四蘊。此何為餘？謂三摩地自性、色、無為、心不相應行十一界、十一處、二蘊。念不相應等如前說。如以念對三摩地，對慧亦爾。念相應、不信不相應，不信相應、念不相應，隨所應當廣說。如以念對不信，對餘大煩惱地法、欲貪、瞋、無明觸、非明非無明觸、無慚、無愧亦爾。念相應、忿不相應，忿相應、念不相應，隨所應當廣說。如以念對忿，對餘小煩惱地法、無色貪、疑、五見、明觸、六愛身亦爾。念相應、色貪不相應，色貪相應、念不相應，隨所應當廣說。念相應、有對觸不相應，有對觸相應、念不相應，隨所應當廣說。念相應、增語觸不相應，增語觸相應、念不相應，隨所應當廣說。念相應、樂根不相應，樂根相應、念不相應，隨所應當廣說。如以念對樂根，對捨根亦爾。念相應、苦根不相應，苦根相應、念不相應，隨所應當廣說。念相應、喜根不相應，喜根相應、念不相應，隨所應當廣說。如以念對喜根，對憂根亦爾。以念對尋、伺、識法、六識身、六觸身、六受身、六想身、六思身，隨所應當廣說。<p>分別品第二中第十二門<p>三摩地相應、慧不相應十八界、十二處、五蘊。三摩地相應等如前說。慧不相應，何所攝？謂慧自性、色、無為、心不相應行十一界、十一處、二蘊。此何所問？如前說。慧相應、三摩地不相應十八界、十二處、五蘊。慧相應，何所攝？謂心、心所法八界、二處、四蘊。此何為餘？謂慧自性、色、無為、心不相應行十一界、十一處、二蘊。三摩地不相應等如前說。三摩地相應、不信不相應，不信相應、三摩地不相應，隨所應當廣說。如以三摩地對不信，對餘大煩惱地法、欲貪、瞋、無明觸、非明非無明觸、無慚、無愧亦爾。三摩地相應、忿不相應，忿相應、三摩地不相應，隨所應當廣說。如以三摩地對忿，對餘小煩惱地法、無色貪、疑、五見、明觸、六愛身亦爾。三摩地相應、色貪不相應，色貪相應、三摩地不相應，隨所應當廣說。三摩地相應、有對觸不相應，有對觸相應、三摩地不相應，隨所應當廣說。三摩地相應、增語觸不相應，增語觸相應、三摩地不相應，隨所應當廣說。三摩地相應、樂根不相應，樂根相應、三摩地不相應，隨所應當廣說。如以三摩地對樂根，對捨根亦爾。三摩地相應、苦根不相應，苦根相應、三摩地不相應，隨所應當廣說。三摩地相應、喜根不相應，喜根相應、三摩地不相應，隨所應當廣說。如以三摩地對喜根，對憂根亦爾。以三摩地對尋、伺、識法、六識身、六觸身、六受身、六想身、六思身，隨所應當廣說。<p>分別品第二中第十三門<p>慧相應、不信不相應，不信相應、慧不相應，隨所應當廣說。如以慧對不信，對餘大煩惱地法、欲貪、瞋、無明觸、非明非無明觸、無慚、無愧亦爾。慧相應、忿不相應，忿相應、慧不相應，隨所應當廣說。如以慧對忿，餘小煩惱地法、無色貪、疑、五見、明觸、六愛身亦爾。慧相應、色貪不相應，色貪相應、慧不相應，隨所應當廣說。慧相應、有對觸不相應，有對觸相應、慧不相應，隨所應當廣說。慧相應、增語觸不相應，增語觸相應、慧不相應，隨所應當廣說。慧相應、樂根不相應，樂根相應、慧不相應，隨所應當廣說。如以慧對樂根，對捨根亦爾。慧相應、苦根不相應，苦根相應、慧不相應，隨所應當廣說。慧相應、喜根不相應，喜根相應、慧不相應，隨所應當廣說。如以慧對喜根，對憂根亦爾。以慧對尋、伺、識法、六識身、六觸身、六受身、六想身、六思身，隨所應當廣說。<p>分別品第二中第十四門<p>不信相應、懈怠不相應十八界、十二處、五蘊。不信相應等如前說。懈怠不相應，何所攝？謂懈怠自性、色、無為、心不相應行十八界、十二處、五蘊。此何所問？如前說。懈怠相應、不信不相應十八界、十二處、五蘊。懈怠相應，何所攝？謂心、心所法八界、二處、四蘊。此何為餘？謂懈怠自性、色、無為、心不相應行十八界、十二處、五蘊。不信不相應等如前說。如以不信對懈怠，對餘大煩惱地法、欲貪、瞋、無明觸、非明非無明觸、無慚、無愧亦爾。不信相應、忿不相應，忿相應、不信不相應，隨所應當廣說。如以不信對忿，對餘小煩惱地法、無色貪、疑、五見、明觸、六愛身亦爾。不信相應、色貪不相應，色貪相應、不信不相應，隨所應當廣說。不信相應、有對觸不相應，有對觸相應、不信不相應，隨所應當廣說。不信相應、增語觸不相應，增語觸相應、不信不相應，隨所應當廣說。不信相應、樂根不相應，樂根相應、不信不相應，隨所應當廣說。如以不信對樂根，對捨根亦爾。不信相應、苦根不相應，苦根相應、不信不相應，隨所應當廣說。不信相應、喜根不相應，喜根相應、不信不相應，隨所應當廣說。如以不信對喜根，對憂根亦爾。以不信對尋、伺、識法、六識身、六觸身、六受身、六想身、六思身，隨所應當廣說。<p>分別品第二中第十五門<p>由斯理趣，其懈怠等諸差別門，應依前說一行方便如理當思。此諸門中有差別者，相似異位皆不應說。乃至眼識相應、眼觸不相應十八界、十二處、五蘊。眼識相應，何所攝？謂心所法一界、一處、三蘊。此何為餘？謂眼識自性、色、無為、心不相應行十八界、十二處、五蘊。眼觸不相應，何所攝？謂眼觸自性、色、無為、心不相應行十七界、十二處、五蘊。此何所問？謂除眼識相應及眼觸不相應法，即除一切法：十八界、十二處、五蘊。眼觸相應、眼識不相應十八界、十二處、五蘊。眼觸相應，何所攝？謂心、心所法三界、二處、四蘊。此何為餘？謂眼觸自性、色、無為、心不相應行十七界、十二處、五蘊。眼識不相應，何所攝？謂眼識自性、色、無為、心不相應行十八界、十二處、五蘊。此何所問？謂除眼觸相應及眼識不相應法，即除一切法：十八界、十二處、五蘊。如以眼識對眼觸，乃至對意觸、六思身，隨所應當廣說。<p>眼識相應、眼觸所生受不相應十八界、十二處、五蘊。眼識相應，何所攝？謂心所法一界、一處、三蘊。此何為餘？謂眼識自性、色、無為、心不相應行十八界、十二處、五蘊。眼觸所生受不相應，何所攝？謂眼觸所生受自性、色、無為、心不相應行十七界、十二處、五蘊。此何所問？謂除眼識相應及眼觸所生受不相應法，即除一切法：十八界、十二處、五蘊。眼觸所生受相應、眼識不相應十八界、十二處、五蘊。眼觸所生受相應，何所攝？謂心、心所法三界、二處、三蘊。此何為餘？謂眼觸所生受自性、色、無為、心不相應行十七界、十二處、五蘊。眼識不相應，何所攝？謂眼識自性、色、無為、心不相應行十八界、十二處、五蘊。此何所問？謂除眼觸所生受相應及眼識不相應法，即除一切法：十八界、十二處、五蘊。如以眼識對眼觸所生受，乃至對意觸所生受、六想身，隨所應當廣說。<p>眼識相應、眼觸所生愛不相應十八界、十二處、五蘊。眼識相應，何所攝？謂心所法一界、一處、三蘊。此何為餘？謂眼識自性、色、無為、心不相應行十八界、十二處、五蘊。眼觸所生愛不相應，何所攝？謂眼觸所生愛自性、色、無為、心不相應行十八界、十二處、五蘊。此何所問？謂除眼識相應及眼觸所生愛不相應法，即除一切法：十八界、十二處、五蘊。眼觸所生愛相應、眼識不相應十八界、十二處、五蘊。眼觸所生愛相應，何所攝？謂心、心所法三界、二處、四蘊。此何為餘？謂眼觸所生愛自性、色、無為、心不相應行十八界、十二處、五蘊。眼識不相應，何所攝？謂眼識自性、色、無為、心不相應行十八界、十二處、五蘊。此何所問？謂除眼觸所生愛相應及眼識不相應法，即除一切法：十八界、十二處、五蘊。如以眼識對眼觸所生愛，乃至對意觸所生愛亦爾。<p>分別品第二中第十六門<p>如眼識門，如是乃至意識五門，隨所應當廣說。如六識身六門，六觸身六門，隨所應當廣說。眼觸所生受相應、眼識所生想不相應十八界、十二處、五蘊。眼觸所生受相應，何所攝？謂心、心所法三界、二處、三蘊。此何為餘？謂眼觸所生受自性、色、無為、心不相應行十七界、十二處、五蘊。眼觸所生想不相應，何所攝？謂眼觸所生想自性、色、無為、心不相應行十七界、十二處、五蘊。此何所問？謂除眼觸所生受相應及眼觸所生想不相應法，即除一切法：十八界、十二處、五蘊。眼觸所生想相應、眼觸所生受不相應十八界、十二處、五蘊。眼觸所生想相應，何所攝？謂心、心所法三界、二處、三蘊。此何為餘？謂眼觸所生想自性、色、無為、心不相應行十七界、十二處、五蘊。眼觸所生受不相應，何所攝？謂眼觸所生受自性、色、無為、心不相應行十七界、十二處、五蘊。此何所問？謂除眼觸所生想相應及眼觸所生受不相應法，即除一切法：十八界、十二處、五蘊。如以眼觸所生受對眼觸所生想，乃至對意觸所生想亦爾。<p>眼觸所生受相應、眼觸所生思不相應十八界、十二處、五蘊。眼觸所生受相應，何所攝？謂心、心所法三界、二處、三蘊。此何為餘？謂眼觸所生受自性、色、無為、心不相應行十七界、十二處、五蘊。眼觸所生思不相應，何所攝？謂眼觸所生思自性、色、無為、心不相應行十七界、十二處、五蘊。此何所問？謂除眼觸所生受相應及眼觸所生思不相應法，即除一切法：十八界、十二處、五蘊。眼觸所生思相應、眼觸所生受不相應十八界、十二處、五蘊。眼觸所生思相應，何所攝？謂心、心所法三界、二處、四蘊。此何為餘？謂眼觸所生思自性、色、無為、心不相應行十七界、十二處、五蘊。眼觸所生受不相應，何所攝？謂眼觸所生受自性、色、無為、心不相應行十七界、十二處、五蘊。此何所問？謂除眼觸所生思相應及眼觸所生受不相應法，即除一切法：十八界、十二處、五蘊。如以眼觸所生受對眼觸所生思，乃至對意觸所生思亦爾。<p>眼觸所生受相應、眼觸所生愛不相應十八界、十二處、五蘊。眼觸所生受相應，何所攝？謂心、心所法三界、二處、三蘊。此何為餘？謂眼觸所生受自性、色、無為、心不相應行十七界、十二處、五蘊。眼觸所生受不相應，何所攝？謂眼觸所生愛自性、色、無為、心不相應行十八界、十二處、五蘊。此何所問？謂除眼觸所生愛相應及眼觸所生愛不相應法，即除一切法：十八界、十二處、五蘊。眼觸所生愛相應、眼觸所生受不相應十八界、十二處、五蘊。眼觸所生愛相應，何所攝？謂心、心所法三界、二處、四蘊。此何為餘？謂眼觸所生愛自性、色、無為、心不相應行十八界、十二處、五蘊。眼觸所生受不相應，何所攝？謂眼觸所生受自性、色、無為、心不相應行十七界、十二處、五蘊。此何所問？謂除眼觸所生愛相應及眼觸所生受不相應法，即除一切法：十八界、十二處、五蘊。如以眼觸所生受對眼觸所生愛，乃至對意觸所生愛亦爾。如眼觸所生受門，如是乃至意觸所生受五門，隨所應當廣說。如六受身六門，六想身六門、六思身六門，隨所應當廣說。如是略說有十六門，若廣說有八十八門。<p>界身足論後序<p>沙門釋基製<p>《界身足論》者，說一切有部《發智》六足之一足也。詳夫邃旨沖微，非大聖無以揚其奧；梵言幽祕，非上哲何以繹其真。是以夕❥金容、晨馳白馬，譯經者結轍、津義者聯蹤，至於婆沙八蘊，缺五蘊之幽趣；發智六足，無五足之玄文，餘旨雖存，尚多紕綆，故使三秦匠彥穿鑿於異端、九土緇英滯惑於真偽。故我親教三藏法師玄奘，業該群籍、志隆弘撫，欲使有宗俊穎不延頸於五天、對法雄傑懷慷慨於四主、遂以大<p>唐龍朔三年六月四日，於玉華宮八桂亭終譯此論。原其大本頌有六千，後以文繁或致刪略為九百頌、五百頌者。今此所翻，有八百三十頌，文遺廣略、義離增減。詳其論始說起能仁，大德流通遂師名稱，尊者世友之所作也。既而道滿待機、因圓佇列，神功妙思繄可殫言？但基虛簉操觚、謬倍函丈，承暉彫斲、受旨執文，惟恐愛海波騰、玄源祕洩。矚法舟之淪喪，故敘其時事云。