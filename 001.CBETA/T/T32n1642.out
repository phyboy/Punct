<juan>金剛針論<p>法稱菩薩造<p>西天譯經三藏朝散大夫試鴻臚少卿傳教大師臣法天奉<#sp>詔譯<p>如婆羅門言：眾典之內，四圍陀正。又於此中念為其正，又此念中能所詮正，又於此中能詮為正。唯此最上無法過此。世若無此，業云何作？由此能詮，若愛若恚從此而生。如一切姓婆羅門上，今此言詮亦復如是。<p>此理不然。所以者何？彼婆羅門何姓何命？復云何知？行業云何？如何得此婆羅門名？又此圍陀，云何稱正？帝釋元因，云何傍生？傍生云何生於月天、日天元因，復生傍生風天、火天、水天元因，展轉往來？云何如是？<p>又彼妄執，天中死已復生天中，人中死已復生人中，傍生亦然。四圍陀內作此說者，皆非正理。此命是何？何因名命？婆羅門等亦復如是。<p>又汝外道婆羅門言：正典所說，婆囉帝山產七禽獸，那娑囉陀及別鹿迦陵惹哩山，彼山所有鸚鵡鷺❥鵝鹿之類，生在人中俱嚕乞曬（二合，此云福地），從彼死已生在婆羅門中，解四圍論。<p>此等禽獸鹿鵝鴛鴦出生人中，彼獸之命，是婆羅門、非婆羅門？所以者何？彼命若是，而非禽獸；彼命若非，彼生婆羅。此言非理。<p>婆羅門執，四圍陀論是萬法本，亦號真如，非於餘姓而許受食。<p>於首陀處數數受利，正違自宗，何名淨行？由此亦非真婆羅門。<p>又四圍陀婆羅門法，妄執正命及於正法婆羅門種。亦復非理。云何正法？種姓間雜何名最上？所以者何？非最間雜，其事云何？<p>且如父名那洛乞叉，其子乃名兵誐羅仙。又如父名阿誐悉帝，其子亦名阿誐悉帝（二合）。又如父名布沙野（二合）左，其子乃名嬌尸迦。又如其父名俱舍子，其子名為僧薩多（二合）誐。又如父名迦癡那，其子亦名迦癡那。又如父名婆左虞臘麼（二合），其子乃名嬌怛麼。又如父名迦羅舍（引），其子乃名訥嚕（二合）拏左哩野（二合）。又如父名底逸底哩，其子乃名底帝哩❥（尼所引）迦。又如父名捺囉（二合）❥，子名仙覺。又如母名野鹿採魚人生，其子乃名嚩野（二合）僧子覺乞曬（二合引）。父首陀姓，其子乃名尾濕（二合）彌怛覽（二合）。母是氈陀羅，子名嚩瑟姹（二合）。母名烏哩嚩（二合）尸，天所生女，非婆羅門。如上所說，何因固執言婆羅門人間最上？又如所執戌嚕（二合）底經正亦非理，是故所有婆羅門法道理亦非。<p>又如所執婆羅門法，新肉紫礦及鹽等物，戌陀應受，汝婆羅門勿宜受之。今何不爾？<p>又如彼計，乳賣婆羅門行虛空，墮落非婆羅門。食肉墮空，非理亦爾。是故應知，買賣乳肉婆羅門，非戌陀之法。由此當知，一切非食肉乳等人及非買賣，皆總得名婆羅門邪。是故應知，乳肉計賣非婆羅門，妄執非法。<p>又世間姓妄執最上，亦非正法。如剎帝利，毘舍，戌達各執最上，應皆總名婆羅門姓。<p>又執苦身名婆羅門，諸有苦身，一切總應名婆羅門。<p>又彼妄執殺婆羅門而獲罪重，害彼眷屬獲罪亦爾。復執彼從淨天口生，剎帝利姓彼天身上，毘舍首陀身足而生。若殺於彼，故獲重罪。<p>彼執非理。所以者何？應殺餘姓，其罪非有，害餘眷屬非有亦然。由是妄執，不契正理。<p>又彼所執，破壞彼行、破壞檀行，及彼受施，若智若身皆獲重罪。<p>此不應然。所以者何？身智之中何者得名號婆羅門？應首陀等皆有身智，悉應得名婆羅門邪。<p>又彼妄執，解四圍陀及彌❥婆，并僧佉論尾世史迦，乃至諸論皆悉了達，名婆羅門。<p>此理亦非，如首陀等亦解彼論、曉了彼義，應皆得名婆羅門邪？<p>若修苦行名婆羅門，彼首陀等亦能行之，應亦得名婆羅門邪？<p>解諸術數名婆羅門，彼採魚人及諸樂人，了解術數種種差別，亦可得名婆羅門邪？<p>是故應知，行非婆羅門、業非婆羅門、檀行受者非婆羅門。<p>彼剎帝利、毘舍、首陀亦能行之，應皆得名婆羅門邪？是故應知，非族、非業、非行、非生，乃至於德名婆羅門。<p>彼因何立日如軍那花？亦似白月，離一切染、善修勝行，威儀無缺、戒行具足，善伏諸根，除斷煩惱，無我無人、離諸執著，及貪瞋癡悉皆遠離，如是乃名真婆羅門。<p>又離愛染乃至畜生，不生貪著，修清淨行，名婆羅門。<p>是故得知此速骨嚕（二合）大仙所說，此婆羅門非姓非業、非德非行、亦非工巧。如旃陀羅，善四圍陀、工巧藝能德行具足，應可得名婆羅門邪？是故應知，非命、非姓、非智、非身，亦非業行，名婆羅門。<p>又如首陀，苦行修學解四圍陀，獲五通仙。汝婆羅門云何奉事此下種姓？又彼仙道四姓皆得，云何餘姓名非最上？<p>又如帝釋，往修善業得生彼天，本下種姓。彼經正文作如是說：此婆伽晚及於帝釋，彼下種姓。如是徵詰，一准於前。又彼所說，大自在天及於天后口中，生彼帝釋諸天及器世間，非從世間生大自在及生天后。本能生末、非末生本，是故此言違彼正說。本下種姓，云何妄執從彼而生？故知非理。又如首陀命終生彼大自在天，汝婆羅門云何奉事彼下種姓？<p>又如汝說婆羅門法，服氣餌藥、苦行絕食名婆羅門。<p>彼首陀等亦能行之，此應得名婆羅門邪？<p>又彼所執，於首陀處手中受食經於一月，現身變為首陀之身，後報生中決定作狗。<p>又婆羅門娶首陀女以為其妻，父母家神皆悉遠離，死入地獄。<p>此執非理，婆羅門姓與彼首陀有何差別？<p>如迦癡那大仙，從於鹿胎而生，苦行修學乃證仙道。此仙豈可從婆羅門而乃生邪？<p>如嚩野（二合）娑大仙，從採魚女之所生故，苦行修學而成仙道。此仙豈是婆羅門姓？是故妄執不契正理。<p>又如嚩斯瑟吒（二合）大仙，從於烏哩嚩（二合）尸天女所生，苦行修學乃獲仙道。此仙豈是婆羅門生？<p>又如鹿角大仙，生於鹿胎，修習苦行而成仙道。此仙豈是婆羅門邪？<p>又如尾濕嚩（二合）彌怛嚕（二合）大仙，從於旃陀羅家女之所生。此仙豈是婆羅門耶？是故應知，調伏諸根、不執我人、勤修梵行、遠離染欲、永息諸惑，由此方名真婆羅門，而非從彼族姓而生。如何妄執婆羅門姓世間最上、戒行清潔、族姓無雜，以此妄執非最為最。是故當知彼婆羅門，非姓非命、非族非行、非業非生名婆羅門。<p>又如多人本下種姓，持戒修福而得生天。何因族姓乃生天邪？<p>又如汝宗迦癡曩大仙、尾野（二合）娑大仙、嚩尸瑟吒（二合）大仙、覺善大仙、尾濕嚩（二合）大仙、彌怛囉（二合）大仙、曩囉那大仙，此等大仙皆從下姓種族而生，苦行修因乃獲仙道。何故妄執種姓非雜世間最上？是故虛言應非信受。<p>又如彼執，婆羅門姓梵王口生、剎帝利姓梵天臂生、毘舍種姓梵天髀生、從於梵足乃生首陀，是故虛妄多作是執。又執苦行堅守其志名婆羅門，應採魚人、染師皮作及首陀等堅志苦行，應皆總名婆羅門邪？<p>又執彼形編其髻髮，腰帶索繫，手執木杖，衣素儉食名婆羅門。餘戌陀等亦能行之，應此總名婆羅門邪？又執四姓皆從梵生，如何父一，子姓乃別？應可首陀乃至餘族，一父所生子姓應殊。此既不爾，彼云何然？<p>又婆羅門從一梵天口中而生，姊妹兄弟自相交契，世所呵厭。汝能行之，云何清淨？是故妄執非淨稱淨。如一父母而生四子，非可別姓，如何妄執，此婆羅門、此剎帝利、此是毘舍、此是首陀。云何一父子姓各別？是故四姓妄執差別。<p>非如象馬牛羊駝鹿師子虎狼形足各異，此是牛跡乃至象跡可分差別。又如一樹出生花果可無有異，非餘花卉，生處不同非可令同。汝今四姓，道理亦然。若婆羅門、若剎帝利乃至首陀，皆從一父之所生故，云何妄執四姓差別？<p>復有天王名喻地瑟致（二合）囉，虔恭合掌來詣仙人吠娑波灑，頭面禮足而白大仙：云何得名婆羅門德？復云何名婆羅門相？差別之相復有幾種？願今演說令我了解。<p>時彼仙人吠娑波灑乃告王言：忍辱、精進、靜慮、般若，此乃名為婆羅門德。遠離貪瞋及諸殺害一切有情，是名第一婆羅門相。於他所有一切財物而非貪受，是名第二婆羅門相。遠離暴惡性行溫和，不封我人，捨離繫縛及諸欲染，是名第三婆羅門相。於人天女乃至傍生恒離染著，是名第四婆羅門相。又復成熟一切有情恒起悲愍，調伏諸根清淨最勝，是名第五婆羅門相。如是五種悉皆具足，名婆羅門。若封彼我非具五相，皆名首陀。仙人復告喻地瑟恥（二合）囉言：非族非姓及修苦行成婆羅門，彼旃陀等具足五相亦得名為真婆羅門。由如是理，彼婆羅門亦名首陀，首陀亦名真婆羅門。<p>彼喻地瑟恥（二合）囉白仙人言：彼婆羅門行不殺行獲果清淨，此乃少分名婆羅門。<p>仙人復告喻地瑟恥（二合）囉言：此四姓別，皆由過去宿業因緣。猶如世間胎生有情，一切皆從穢處根生，有何差別？是故戒行復修德業，名婆羅門。乃至首陀修於德行，成婆羅門。<p>若婆羅門不修德業，此亦得名下劣首陀。<p>又此五根能起惡業，恒應調伏。猶如大海沈溺有情，應求濟度令超彼岸。爾時喻地瑟恥（二合）囉王聞仙所說，了解踊躍，以此所聞迴施一切無邊有情，悉令曉悟，非為自身及貪己命。我今日夜修習忍辱，遠離眷屬及於嫉妬，一切欲境更不耽著，趣求解脫恒修淨行。<p>仙人復告喻地瑟恥（二合）囉言：不殺有情、遠離貪瞋、清淨無比，如是名為婆羅門行。調伏諸根、布施忍辱、真實梵行、悲念愍護一切有情、修習智慧，如是名為婆羅門行。離邪苦行、應有情機所有眾苦，如是名為婆羅門行。<p>又婆羅門誐野怛哩（二合）經呪中說：苦行離執調伏諸根，四時行施愛念有情，捨離睡眠恒修淨行經於千劫，方得名為真婆羅門。<p>仙人復告喻地瑟恥（二合）囉言：若人解了四圍陀論，名婆羅門，稱姓最上。餘首陀姓亦能了解，何非最上？<p>譬如四姓同遊聖境，所有蹤跡不可分別此人之蹤非彼人跡。一姓四姓亦復如是，由假施設本無差別。<p>又如世間牛馬等形，相狀雖異，男女二根同類不殊。彼婆羅門與剎帝利、毘舍、首陀，一姓四姓相望亦然。<p>又如一人血肉屎尿手足諸根，與眾多人所有血肉同類亦然。<p>又如蓮花、剎怛哩花，月螺光色可分差別。於餘四姓色相無異，如何差別？又如牛馬乃至象鹿行於染欲，而非交契可分差別。今婆羅門與剎帝利、毘舍、首陀互相交契而行染欲，皆同胎生，有何差別？<p>又如婆羅門所生之女，對餘婆羅門同姓姊妹，云何交契？姊妹兄弟夫妻乃爾，世間首陀非行此法。<p>譬如世間憂曇鉢樹，花果枝葉雖復眾多，根身無異，非能分別此彼之花。汝婆羅門亦復如是，非可交會同姓姊妹，世所呵厭非可行之。<p>又如捨離身語不善，恒修淨業，名婆羅門。彼毘舍等亦能行之，得彼大仙名嚩私瑟姹（二合）。<p>又如世間之火能燒柴薪而無分別，今婆羅門對餘諸姓無異亦然。<p>又如彼宗彌野（二合）娑大仙，本是採魚父之所生，亦非是彼婆羅門生。<p>又如半拏嚩王，兄弟五人同一母生，父乃各別。此由宿業同母別父，非由於姓。而妄執別。<p>又如世間鹽處於水，形雖可隱鹽味非無。宿業隨身，隱顯亦然。如是妄執，諸有智人應當審悉，非可依信。