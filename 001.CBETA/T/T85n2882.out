<juan>佛說呪魅經<p>爾時，佛在舍衛國妙龍切眾生：「作罪不可論盡，道令得開悟，吾今為汝說過去、未來之見。<p>「往昔空王佛時，給孤獨園中有一老，狐穴前燒其脂火，夜半日月五星下造作魅蠱，上牽天神，下牽五帝，復牽山神，復牽河伯將軍，復牽五道大神，呼取百鬼造作魅蠱。或作蒲人，或作人形像，或作符書厭禱呪詛，或取人姓字，或取棘針，或果黃土，或向日月獨語不自覺知。或取人家衣裳，或取人衣帶，或取五綵綖縷，或取人家甑帶，或取人家瓫❥瓦器，或取人家驢、馬、牛、羊、猪、狗毛，或取人家五行作具，或取人家門楔，或取人家匙箸作魅蠱；或奇麻鄒馬，或刺人身，或刺人心胎，或計人手脚，或針人眼孔，或針人腰背；或取人頭毛，或取黃土，或取五綵帛，或取人上、下衣帶，或魅蠱人田苗，或捉群抄舉向壁獨語。或作狩形像，或作人頭形像，或作魅等符書厭禱呪咀，或令作人形言說不以道理。或魅蠱人家牛、馬、羊、犬、雞、猪、狗，或作生人口舌，或作馬形，或作鬼神形，或作牛、羊、猪、狗形。<p>「造魅之人，生死無道，強殺良善。若教他作，千殃萬罪，造者自當三梁六柱，還著本主，萬罪殃還自滅亡，急去三千六百一十里，止不得久停。今請東方青帝神王來食魅人腹，今請西方白帝神王來食魅人頭，今請南方赤帝神王來食魅人眼，今請北方黑帝神王來食魅人脚，今請中央皇帝神王來食魅人手。」<p>爾時，眾中有一菩薩名為大力，整衣為佛作禮，白佛言：「世尊！弟子不解罪福，見世間眾生，多有五逆不信首道，共相魚肉有常惡念，不知生天堂受樂，不知有地獄憂苦，共相煎煮魅蠱良善。唯願世尊，乃為弟子分別解說，令得道迹度脫一切。」<p>爾時，佛告大力菩薩：「汝今未解，吾為汝等分別解說，汝今諦聽。吾遣四天王等令下世間，療治百惡不得停止，急去千里可得免脫。呪曰：魅公字槃永都，魅母字槃石奴，今知汝姓字、知汝姓名，若作魅蠱者返受其殃。汝教他作身自滅亡。吾今請四天神王來錄魅人名字，吾今呪魅人頭破作七分，如阿梨樹枝；今當知汝姓名，急去他方，不得停止。<p>「今當請南無佛陀來，呪魅人頭破作七分，如阿梨樹枝。<p>「今當請四天龍王來，呪魅人頭破作七分，如阿梨樹枝。<p>「今當請阿傍來，呪魅人頭破作七分，如阿梨樹枝，不得停止。<p>「佛有如是大神呪，此魅人頭破作七分，如阿梨樹枝。<p>「今當請普賢菩薩來，呪魅人頭破作七分，如阿梨樹枝。<p>「今當請大智菩薩來，呪魅人頭破作七分，如阿梨樹枝。<p>「今當請更明菩薩來，呪魅人頭破作七分，如阿梨樹枝。<p>「今當請月光菩薩來，呪魅人頭破作七分，如阿梨樹枝。<p>「今當請蒙光菩薩來，呪魅人頭破作七分，如阿梨樹枝。<p>「今當請火光菩薩來，呪魅人頭破作七分，如阿梨樹枝。<p>「今當請華光菩薩來，呪魅人頭破作七分，如阿梨樹枝。<p>「今當請月明菩薩來，呪魅人頭破作七分，如阿梨樹枝。<p>「今當請文光菩薩來，呪魅人頭破作七分，如阿梨樹枝。<p>「今當請龍光菩薩來，呪魅人頭破作七分，如阿梨樹枝。<p>「今當請明星菩薩來，呪魅人頭破作七分，如阿梨樹枝。<p>「今當請千陽菩薩來，呪魅人，頭破作七分，如阿梨樹枝。<p>「今當請普明菩薩來，呪魅人頭破作七分，如阿梨樹枝。<p>「今當請大明菩薩來，呪魅人頭破作七分，如阿梨樹枝。<p>「今當請同光菩薩來，呪魅人頭破作七分，如阿梨樹枝。<p>「今當請日中菩薩來，呪魅人頭破作七分，如阿梨樹枝。<p>「今當請建立菩薩來，呪魅人頭破作七分，如阿梨樹枝。<p>「今當請樹王菩薩來，呪魅人頭破作七分，如阿梨樹枝。<p>「今當請龍天菩薩來，呪魅人頭破作七分，如阿梨樹枝。<p>「今當請地動菩薩來，呪魅人頭破作七分，如阿梨樹枝。<p>「今當請東方青帝神王來，呪魅人不得停止。今當請南方赤帝神王來，呪魅人不得停止。今當請西方白帝神王來，呪魅人不得停止。今當請北方黑帝神王來，呪魅人不得停止。今當呼日月五星二十八宿來，攝魅人不得停止，急去千里。<p>「東方大狩來食魅人身，南方蜈蚣來食魅人眼，西方白象來食魅人頭，北方黑象來啄魅人心藏，中央黃帝神龍王來食魅人神。<p>「吾見魅人眼目角張，或作猖狂不似人形，或在人門前，或在屋裏，或在碓磨上，或在人田地間跳良不止。或正月歲日，或正月十五日，或時節日，或燒其脂火、呪說不止：吾知汝姓名，不得停止，急去他方。若坐滅亡、若立消滅，頭破作七分如阿梨樹枝。若生赤口、赤舌，菩薩呪令消滅，急去不得久留。」<p>爾時，世尊言：「我今告十方眾生等，吾今為汝一切眾生善男子、善女人說此呪魅經。時有十方諸佛、過去七佛、十六王子佛、天上諸菩薩、天人、羅漢、四天大王、天龍八部、諸善神、四道果人，一會在須彌山頭龍華樹下，平量眾生云何可度？若有比丘、比丘尼、優婆塞、優婆夷、男子、女人，有能燒香禮佛，受持此經供養不絕，令人得福。若有憂苦之人能生善念，皆得天堂之樂。若有人轉此經時，先清潔身行道燒香受持可得度脫。若能誦此經七遍，呪魅頭破作七分如阿梨樹枝，一切眾苦皆悉解脫。」<p>爾時，一會一切眾生，聞經歡仰，為佛作禮，持念奉行。