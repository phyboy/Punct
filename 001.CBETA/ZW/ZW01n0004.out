<p>〔錄文〕
。
<juan>八種粗重犯墮<p>馬鳴菩薩造最上尊師於花足，以真實心而頂禮。諸本續中所宣說，粗重犯墮略演說。<p>且「最上尊師」者，是聖天菩薩，所禮住；能禮人，馬鳴。初欲禮足功驗，因禮聖天之足，有多應驗，聖天之威德。後馬鳴啟最上志誠，三業虔恭，頂禮聖天之花足也。<p>聖天問禮者：「禮住云何禮？禮因？禮緣？」故馬鳴造十四根、八粗重，依禪定本續中，略開演觸犯儀軌。<p>第一頌云：持密禪定母，強為自受用。<p>此中有二種：初是新授戒母，二已授戒母。<p>無有人見禪定母，勇猛等要受用，作無二加行。故不依法作強受用者，犯粗重罪。<p>西天有一在於竭❥怛山初受大乘戒人，見持禪定母，要行淫染，令誑受用禪定母。實不解無二加行，於禪定母處起淫染心故，馬鳴菩薩造第一粗重罪。此是說初受戒人犯罪。<p>二，已受戒人犯罪者，勇猛等先來受戒，解無二加行。女人剏初發心受戒，勇猛等不依法作，犯第一重罪。<p>西天競伽河側有一持禪定人，名折❥沒怛，自七歲來時，受大乘秘密戒。因有一女人河邊過來，見自女人顏貌端嚴，此法師心中起淫染心，言：「你受大乘秘密戒，速疾成佛。」因自行遂淫慾。故馬鳴造第一重罪。<p>第二頌云：棄捨自禪定，於聚輪中諍。<p>初受戒人，不了聚輪義中諍話，犯罪。<p>西天有一人，實持禪定人，八月十五日於屍堂林中持禪定。或至一更來，有多勇猛作集輪時，於時此人問師：「因緣法滅後，再在不作？」師當時生瞋，默然不答。勇猛等驚疑。依此，馬鳴造第二重罪。<p>第三頌云：非器有情處，說秘密法者。<p>此中有二種：一初，未受戒人處說此法者，或見本尊等像，或見秘密禪觀文字，犯罪。<p>二後，持禪定者，先受大乘戒已，不作禪定、不念真言、不放施食等，經一年，不依法修習者，此人處以不說秘密法。若說時犯粗重罪。若再受戒時，許說法，不犯罪。<p>第四頌云：具信心有情，所說顛倒法。<p>此中有二種：一，無說句師，不解秘密法。第二習故，所說顛倒法。<p>西天有一法師，名山及多羅，先受小乘別解脫戒，能講三乘、五性一切法門。見此一人法師說，有多人受戒，卻將顯教法，充作秘密而說，實不解秘密，就利養故，所說顛倒法。因此馬鳴造第四粗重。<p>第五頌云：我慢聲聞者，共宮在七夜。<p>持秘密禪定人與小乘聲聞等不得同房在七夜，犯粗重罪。<p>西天有一法師，常持小乘戒，或於一日，逢著一個持禪定人，同房共住七夜。持禪定人依法修作，法師心生譭謗。馬鳴因此造第五粗重。<p>第六頌云：若不作法事，密者自受用。<p>持禪定者受大乘秘密戒已，不作禪定、不念真言、不放施食等，係破戒。再不受戒，但名持禪定人者，犯重罪。<p>西天有一般彌怛法師，常與人受密戒。有一人受了密戒已經一年，於上師處並不學此法戒相。此人不肯懺悔，死入地獄。因此馬鳴造第六粗重。<p>第七頌云：不解禪定智，密者起我慢。<p>持禪定者不解此教法義，強言「我能解秘密法。」誑初受戒人。實不解，妄生解。犯粗重罪。<p>西天有一法師，實不解秘密法，或與多人說法。有一僧到說法處：「法師！你說法有其差別。」此法師生瞋。犯粗重罪。<p>第八頌云：無記句明母，倚託故受用。<p>持禪定者，要行加行，倚託秘密法，於無記句母，住作加行，犯粗重罪。若或此故觸犯者，依此建立於壇場，隨依聚輪所作法，以實思慮皆懺悔。<p>若有人犯此粗重，須是集輪中作懺悔，對本尊面前名白懺悔，方可滅罪了畢。<p>〔錄文完〕。