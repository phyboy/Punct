<p>〔錄文〕
。
<juan>佛說水月光觀音菩薩經<p>爾時若有比丘、比丘尼、優婆塞、優婆夷、童男、童女，一切識情，種種人民，欲誦持念《大聖觀音水月光菩薩經》名者，於諸眾生，起慈悲愍，先當從我發如是願：南無大悲觀世音，願我速證一切法。南無大悲觀世音，願我早得智慧眼。南無大悲觀世音，願我速度一切眾。南無大悲觀世音，願我早得善方便。南無大悲觀世音，願我速乘般若船。南無大悲觀世音，願我早超於苦海。南無大悲觀世音，願我速成戒足道。南無大悲觀世音，願我速會無為舍。南無大悲觀世音，願我已同法性身。<p>若值刀山處，刀山自摧鋒。或向火湯裡，火湯雲消滅。若遇地獄者，地獄或竭枯。或若向餓鬼，餓鬼自飽滿。或向阿修羅，惡心自調伏。若向畜生間，得其大智慧。<p>發如是願已，志心稱念：<p>我大慈大悲聖觀自在菩薩摩訶薩廣大圓滿無礙悲心陀羅尼，願救法界一切苦，能滿眾生於覺道。<p>〔錄文完〕。