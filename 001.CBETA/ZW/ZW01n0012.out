<p>〔錄文〕
。
<juan>佛說金剛經纂<p>先須啟請八大金剛：奉請青除災金剛，奉請辟毒金剛，奉請黃隨求金剛，奉請定除災金剛，奉請白淨水金剛，奉請赤聲火金剛，奉請紫賢金剛，奉請大神金剛。<p>每欲讀誦持念，先須啟請八大金剛。經云：若善男子、善女人，持此《金剛經纂》一遍，如轉《金剛經》三十萬遍，感得神禮如滿道。<p>天曆元年，北山縣有一劉氏女子，年十九歲身亡，到冥司，見閻羅王問女子曰：「一生已來，作何罪福？」<p>女子答曰：「一生已來，偏持《金剛經》。」<p>閻羅王問女子曰：「何不念取《金剛經纂》？」<p>女子曰：「緣世上無本。」<p>王言：「放汝卻迴，分明記取經文。從『如是我聞』至『信受奉行』，都計五千一百四十九字，有六十九佛，自五十一世尊，八十五如來，三十六須菩提，二十六善男子、善女人，數內有七字四句偈等。今言：稽首三界尊，歸依十方佛，我今發弘願，受持《金剛經》，上報四重恩，下濟三塗苦，若有見聞者，悉發菩提心，盡此一報身，同生極樂國，一日贊般若，遍積善無涯。」<p>玄奘法師禮拜，逐月有十齋日：<p>一日有善惡童子下界，念定光佛；<p>八日齋，太子下界，念藥師琉璃光佛；<p>十四日，司命下界，念賢劫一千佛；<p>十五日齋，五道將軍，念阿彌陀佛；<p>十八日齋，閻羅王天子下界，念地藏菩薩；<p>二十三日齋，天大將軍下界，念大勢至菩薩；<p>二十日齋，察命下界，念觀世音菩薩；<p>二十八日，太山府君下界，念盧舍那佛；<p>二十九日齋，四天王下界，念藥王菩薩；<p>三十齋，大梵王下界，念釋迦牟尼佛。<p>西京龍興寺玄奘法師於西國來大唐國來，有十二月禮佛日，每月祇在一日。<p>正月一日，平明時向東方禮佛四拜，除罪二百三十劫；<p>二月八日，雞鳴時向西方禮佛四拜，除罪一百二十劫；<p>三月七日，亥時向西方禮佛四拜，除罪一百四十劫；<p>四月八日，子時向北方禮佛四拜，除罪一百二十劫；<p>五月五日，黃昏時向東方禮佛四拜，除罪一千八百劫；<p>六月六日，黃昏時向東方禮佛四拜，除罪一千八百劫；<p>七月七日，平明時向東方禮佛九拜，除罪一千八百劫；<p>八月八日，卯時向東方禮佛十拜，除罪三萬三千劫；<p>九月十日，寅時向東方禮佛九拜，除罪一千八百劫；<p>十月一日，卯時向南方禮佛九拜，除罪一千劫；<p>十一月一日，黃昏時向南方禮佛九拜，除罪一千劫。<p>右件禮佛月日之時，此是賢聖集會勸諸大地眾生，一心於佛，月日不得失時，令諸眾生，所求稱遂。若能抄寫使流與人，除罪三萬九千六百劫，若能教受一人受持，除罪恒河沙數劫。<p>玄奘法師於西國取經一千卷內，掠出此禮佛日月。若能有人受持讀誦者，獲福無量。用力最上，功德甚多。福高遷如須彌山王，深如巨海，大如天地，廣積無邊功德。勸諸善男子、善女人虔心重意，普願合掌珍重，閤家禮敬經文讀誦贊歎，罪滅福生，信心奉行。<p>〔錄文完〕。