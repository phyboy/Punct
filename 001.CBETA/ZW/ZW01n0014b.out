<p>〔錄文二〕
。
<juan>佛說天公經<p>鎘銅灌作柱，象牙作屋，虎珀作屋脊，真珠作羅網，星宿作鵲頭，日月作繚窗，可得萬萬九千年。上有一小劫，下有一由旬。此經雖小，大有威神。亦等《法華》，亦等《涅槃》，亦勝雜經。譬如東海，喻如太山。入海取寶，隨其多少，亦得重來。入山取材，任材長短，亦得重來。誰能抄此經，手中螺文成；誰能看此經，眼中重光生；誰能誦此經，歷劫大聰明。觀世音造金經，大罪得除，小罪得滅。欲向刀山，刀山摧折；欲向劍樹，劍樹自缺；欲向爐炭，爐炭自滅；欲向濩湯，濩湯自冷。倉倉靈靈，音聲朗朗，講堂中央，琉璃作地，白銀為壁，前登金牀，後屳玉几，手把金經，至佛說言。憶佛如憶食，念佛如念命。一日誦五遍，除罪一千五百萬劫。皆成佛道。<p>〔錄文完〕。