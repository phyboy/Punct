<p>〔錄文〕<p>（首殘）<p>《佛藏經．諸法實相品第一》亦名《選諸法卷第》<p>爾時，舍利弗從三昧起，行詣佛所，偏袒右肩，頭面作禮，…「無生無滅，無相無為，令人信解。」<p>「舍利弗！譬如巧畫師，畫…師者，為希有不？」<p>「希有，世尊！」<p>「舍利弗！如來所得阿耨多…無為，令人信解，倍為希有。舍利弗！譬如藕絲懸須彌…尊。舍利弗！如來所說一切諸法，無生無滅，無相無為，令人信…無所有，一切世間所難信解。何以故？是法無想離諸想，無念…量所能得知，無行無相，無有熱惱，無念過諸念，無心過諸心，無向無背，…無說無不說。舍利弗！我此聖法，皆能降伏一切貪著者、說有者、說…者，皆違逆佛，與佛共諍。舍利弗！乃至於法少許得者，皆與佛諍，與佛…。若非我弟子，即與涅槃共諍，與佛共諍，與法共諍，與僧共諍。舍利弗！如是見人，…利弗！如是見人，我則不聽受一飲水以自供養。但勤修習無相三昧，於無相三昧亦不取相，達一切諸法相，皆是一相，所謂無相。」<p>《佛藏經．念佛品》云「惡知識」：<p>佛告舍利弗：「若有比丘教餘比丘，汝當念佛、念法、念戒、念僧、念施、念天，唯愛涅槃畢竟清淨。如是教者，名為邪教。謂是正教，而是邪教。舍利弗！如是教者，名為惡知識。是人名為誹謗於我，助於外道。亦為他人說邪道法。舍利弗！如是惡人，我乃不聽受一飲水以自供養。」<p>「舍利弗！是念佛法，斷語言道，過出諸念，不可得念，是名念佛。舍利弗！一切諸念，皆寂滅相。隨順是法，此即名為修習念佛。不可以色念佛，何以故？念色取相，貪味為識。無行無色，無緣無性，是名念佛。是故當知，無有分別，無取無捨，是真念佛。」<p>《佛藏經．念法品》云「善知識」：<p>「舍利弗！是人爾時都無所有，寂滅無性。不集諸想，滅一切法，是則名為修習念佛。念佛名為破善不善一切覺觀。無覺無觀，寂然無想，名為念佛。何以故？不…無觀，名為清淨念佛。」<p>「舍利弗！隨所念起一切諸想，皆是邪見。舍利…無生無滅，通達是者，名為念佛。如是念中，無貪無著，無逆無順，無名…中乃無微細小念，何況粗身、口、意業處？無念無分別，空寂無相性，…念佛時莫取小相，莫生戲論，莫有分別。何以故？是法皆空，…實念佛。何以故？如來不名為色，不名為相，不名為念，不…是人於佛猶尚不得，何況於念？舍利弗！如是教者，是名…者，世間希有。得不顛倒真實見故，名為正見。復次，舍利弗！正見…顛倒，如實而見，是故如來說名正見。若生我相、人相、眾生相者，當…」<p>《佛藏經》云「惡知識」：<p>「舍利弗！人以清淨信等諸根，出家學道，…戲，輕躁無羞，言語散亂，不攝諸根，心不專一，癡如白羊。親近如是惡…含果、阿那含果、阿羅漢果，乃至失於生天之樂，況涅槃道？」<p>「舍利弗！…母生離死亡喪失，親里衰惱，國土破壞。生八難中，捨於樂處。遇惡知識…不喜見，不喜聞法，不與佛眾而共和合。」<p>《念誦經護法普通諸部》<p>三藏金剛…<p>凡念誦，先須護身結界澄想，觀察本尊聖者，起慈悲心，愍念有情，發大誓願，迴向菩提，方可念誦。<p>持四種念珠，念四種念誦。一者，音聲念誦；二者，金剛念誦，合口動舌默然誦是；三者，是三摩地念誦，心念誦是也；四者，真實念誦，如字義修行是也。能令行者速證無上菩提，具一切智，此心真言是一切諸佛第一義。如智中流出，非是作法顯現。如巧色摩尼，能滿諸願，一切諸佛同聲共說。思惟之時，唯是明朗，亦不見身之與心，況無一物。法非空故，若久能熟，當自證智。作是觀時，誦密言曰。念此明者，即能證入一切灌頂曼荼羅位。於諸菩薩秘密法門，隨意無礙。作是觀時，不復延促，務在證入。若能一一與心相應，方大成就。一切時處作意，任運相應，無所罣礙。一切妄想貪瞋癡等，除，自然不起，性常清淨。此真實法門，是一切眾生自性清淨心，名為大圓鏡智。上從諸佛，，悉皆同等，無有增減。但為無明妄想所覆，令其法體不得顯現。作是觀者，便證解脫昧，名為地前三賢位。所有動作，任運相應，自然進入初地，生大歡喜。所以然者，以觀月為方便，具有三義：一、月清淨義，離貪欲垢故；二、清淨源義，離貪瞋熱惱故；三者，光明義，離愚癡故。所以取月為喻，亦莫作月解。世間月者，四大所成，畢竟破壞。眾生自性清淨心無生滅故，此是佛菩薩內證，非二乘聲聞外道所知境界。作此觀者，一切佛法，恆沙功德，不由他悟。此一法攝無量，剎那悟入諸法中。自作無礙，從地至地，漸漸昇進。覺此觀者，不得專守無念以為究竟。當須正念進修方便，然後證入清淨究竟法海。<p>《般若波羅蜜多心經》<p>三世諸佛，依般若波羅蜜多故，得阿耨多羅三藐三菩提，故知般若波羅蜜多是大神咒，是大明咒，是無上咒，是無等等咒，能除一切苦，真實不虛。<p>《金剛三昧經．真性空品第六》<p>舍利弗言：「如尊所說，在事之先，取以本利，是念寂滅。寂滅是如，總持諸德，該羅萬法，圓融不二，不可思議。當知是法即是摩訶般若波羅蜜多，是大神咒，是大明咒，是無上咒，是無等等咒。」<p>佛言：「如是，如是。真如空性，性空智火，燒滅諸結，平等平等。等覺三地，妙覺三身，於九識中，皎然明淨，無有諸影。」<p>「若有眾生，無餘雜念，爾時菩薩，常作化身，擁護是人，不離左右。」<p>《大般若經．魔愁品》<p>若有眾生修行般若波羅蜜者，與不憶不念相應，一切魔家眷屬悉皆憂愁不樂。<p>《佛藏經》云：「舍利弗！我法無諸難事，不乏飲食、臥具、醫藥，汝等但當勤行佛道，莫貴世間財利供養。舍利弗！汝今善聽，我當語汝。若有一心行道比丘，千億天神皆共同心，以諸樂具欲共供養。舍利弗！諸人供養坐禪比丘，不及天神。」假佛一切形像是。<p>《金剛經》云：「凡是有相，皆是虛妄。若以色見我，以音聲求我，是人行邪道，不能見如來。」<p>《佛藏經》云：「舍利弗！我餘經說，若人見法，是為見我。如來非法，亦非非法。不順有相，不依無相，即是見法，見法者見本性。何以故？調達愚人及諸外道，皆以色身見佛。舍利弗！如來不應以色身見，亦復不應以音聲見。舍利弗！若人以色身見佛，是去佛遠。所以者何？佛不名見，名為見佛。不依有見，不依無見，即是正見。」<p>《維摩經》云：「夫求法者，不著佛求，不著法求，不著眾求。法名無染，若染於法，乃至涅槃，是即染著，非求法也。法名無為，若行有為，是求有為，非求法也。唯！舍利弗！法離見聞覺知，若行見聞覺知，是則見聞覺知，非求法也。唯！舍利弗！夫求法者，於一切法應無所求。」<p>《法華經》云：「無上寶聚，不求自得」。若人不求種種世法，亦不求佛法，即是真求法人。「真佛者」，識心見性，悟理之人，即是真佛。<p>《金剛經》云：「離一切諸相，即名諸佛。離有離無故，不垢不淨故，無生無體故。」<p>法身禮<p>《入佛境界經》云：「佛常在世間，而不染世法。以不分別世間故，敬禮無所觀。虛空無中邊，諸佛體亦然，心同虛空故，敬禮無所觀。一切平等禮，無禮無不禮，一禮遍含識，同歸實相體。」實相者，不相有相，不依無相是。<p>《楞伽經》云：「爾時大慧白佛言：『世尊！願為我說諸佛體性。』佛言：『大慧！覺二無我，除二種障，離二種死，斷二種煩惱，是佛體性。大慧！聲聞緣覺得此法已，亦名為佛。我以…善知二無我，除二障二惱，及不思議死，是故名如來。』」<p>假三寶…剃髮披袈裟，受二百五十戒，是僧寶。若不識心、不見性，總無寶。真…<p>寂根菩薩曰：「佛法眾為二，佛則是法，法則是眾。是三寶…行者，是為入不二法門。」不隨有行，不依無行，即是隨法之人。<p>《思益經》云：「…離法見身。於是觀中不見二相，不見不二相。如是現前知」<p>（尾殘）<p>（首殘）<p>識不生，無生可…無止，亦不住於無止，亦不住於無住，云何是生？菩薩白佛言：「無生之心，有何取捨？住何法相？」<p>佛言：「無生之心，不取不捨。住於不心，住於不法。不住諸行，心常空寂，無有異相。譬如虛空，無有動住，無起無作，無彼無此。得空心眼，得法身空。五陰六入悉皆空寂。善男子！修空法者，不依三界，不住戒相，清淨無念，無攝無放，性等金剛，不壞三寶，空心不動，具六波羅蜜。」<p>解脫菩薩白佛言：「尊者！六波羅蜜者，皆是有相。有相之法，能出世也？」<p>佛言：「善男子！我所說六波羅蜜者，無相無為。何以故？若人離欲，心常清淨，實語方便，本利利人，是檀波羅蜜；至念堅固，心常無住，清淨不染，不著三界，是屍波羅蜜；修空斷結，不依諸有，寂淨三業，不住身心，是羼提波羅蜜；遠離名數，斷空有見，深入陰空，是毗梨耶波羅蜜；俱離空寂，不住於空，心處無住，不住大空，是禪波羅蜜；心無心相，不取虛空，諸行不生，不證寂滅，心無出入，性常平等，諸法實際，皆決定性，不依諸地，不住智慧，是般若波羅蜜。」<p>「善男子！是六波羅蜜者，皆獲本利，入決定性，超然出世，無礙解脫。」<p>解脫菩薩而說偈言：「大覺滿足尊，入於決定處，無相無有行，空心寂滅地，寂滅心無生。不壞於三寶，具六波羅蜜。」<p>佛言：「無忍不生心者，心無形段。猶如火性，雖在木中，其在無所決定性。故但名但字，性不可得。欲詮其理，假說為名；名不可得，心相亦爾。」<p>「是決定性，亦不一不異，不斷不常，不入不出，不生不滅。離諸四謗，言語道斷。無生無心，亦復如是。」<p>心王菩薩言：「如無生行，性相空寂。無見無聞，無得無失，無言無說，無知無相，無取無捨。云何取證？若取證者，即為諍論；無諍無論，乃無生行。」<p>佛言：「總持無相，則無三受等三，悉皆寂滅，清淨無住。不入三昧，不住坐禪，無生無行。」<p>心王菩薩言：「禪能攝動，定諸幻亂，云何不禪？」<p>佛言：「菩薩！禪即是動。不動不禪，是無生禪。禪性無生，離生禪相；禪性無住，離住禪動。若知禪性無有動靜，即得無生、無生般若。」<p>無住菩薩言：「一切境空，如何有見？」<p>佛言：「見即為妄。何以故？一切萬有，無生無相，本不自名，悉皆空寂。一切法相，亦復如是。一切眾生身，亦復如是。身尚不有，云何有見？<p>「善男子！覺者不住涅槃，何以故？覺本無生，離眾生垢；覺本無寂，離涅槃動。住如是地，心無所住，無有出入。」<p>佛言：「一念心動，五陰俱生。五陰生中，具六十惡。」<p>無住菩薩言：「十方遍計，皆由一念心生。尊者大覺尊，說生無念法，無念無生心，心常生不滅。」<p>《入實際品》<p>大力菩薩白佛言：「尊者！如如所說，五空出入，無有取捨。云何五空而不取捨？」<p>佛言：「菩薩！五空者，三有是空，六道影是空，法相是空，名相是空，心識義是空。菩薩！如是等空，空不住空，空無空相。無相之法，有何取捨？入無取地，則入三空。」<p>大力菩薩言：「云何三空？」<p>佛言：「三空者，空相亦空，空空亦空，所空亦空。如是等空，不住三相，不無真實。文言道斷，不可思議。」「菩薩！無名義相，不可思議。何以故？無名之名，不在於名；無義之義，不無於義。」<p>佛言：「如是。眾生之心，實無別境。何以故？心本淨故，理無穢故，以染塵故，名為三界。三界之心，名為別境。是境虛空，從心化生。若心無妄，即無別境。」<p>佛言：「菩薩！彼心喘者，以內外使，隨使流注，瀝滴成海。」<p>大力菩薩言：「云何存用？云何觀之？」<p>佛言：「心事不二，是名存用。內行外行，出入不二，不住一相，心無得失，一不一地，淨心流入，是名觀之。」「菩薩！如是之人，不在二相。雖不出家，不住在家。故雖無法服，不具持波羅提叉，不入布薩。能以自心，無為自恣，而獲聖果。」<p>大力菩薩言：「如是之人，應不持戒，於彼沙門，應不敬仰。」<p>佛言：「為說戒者，不善慢故，海波浪故。如彼心地，八識海澄，九識流淨，風不能動，波浪不起。戒性等空，持者迷倒。」<p>《金剛三昧經．真性空品》下卷<p>「善男子！善不善法，從心化生。一切境界，意言分別。制之一處，眾緣斷滅。何以故？一本不起，三用無施。」<p>舍利弗言：「不住事相，不無功用；是法真空，常樂我淨；超於二我，大般涅槃；其心不繫，是大力觀。一切萬法，皆悉言文；言文之相，即非為義。如實之義，不可言說。今者如來，云何說法？」<p>佛言：「我說法者，以汝眾生在生說故。說不可說，是故說之。我所說者，義語非文；眾生說者，文語非義。不言義者，皆是妄語。」<p>「善男子！是法非因非緣，智自用故；非動非靜，用性空故；義非有無，空相空故。」<p>「善男子！若化眾生，令彼眾生觀入是義。入是義者，是見如來。」<p>舍利弗言：「如來義觀，不住諸流，應離四禪，而超有頂。」<p>佛言：「如是。何以故？一切法名數，四禪亦如是。若見如來者，如來心自在，常在寂滅處，不出亦不入，內外平等故。」<p>「善男子！如彼諸禪觀，皆為想空定，是如非復彼。何以故？以如觀如，實不見觀；如相諸相，相已寂滅。寂滅即如義。如彼想禪定，是動非是禪。何以故？禪性離諸動，非染非所染，非法非影，離諸分別，本義義故。善男子！如是觀定，乃名為禪。」<p>舍利弗言：「不可思議。如來常以如實而化眾生，如是實義，多文廣義。利根眾生，乃可修之；鈍根眾生，難以措意。云何方便令彼鈍根得入是諦？」<p>佛言：「令彼鈍根，受持一四句偈，即入實諦。一切佛法，攝在一四偈中。」<p>舍利弗言：「云何一四句偈？願為說之。」於是尊者，而說偈言：「因緣所生義，是義滅非生；滅諸生滅義，是義生非滅。」「法從分別生，還從分別滅；滅諸分別法，是法非生滅。」「離識法即空，故從空處說；滅諸生滅法，而住於涅槃。」「一切空寂法，是法寂不空；彼心不空時，是得心不有。」「法本無有無，自他亦復爾；不始亦不終，成敗則不住。」<p>地藏菩薩言：「不可思議！不思議聚。七五不生，八六寂滅，無相空無。有空無有，無空無有。如尊所說，法義皆空。知有非實，如陽炎水；知實非無，如火性生。如是觀者，是人智也。」<p>佛言：「以淨心見佛，以見佛故，當生淨土。」「性空寂滅時，是法是時現。」<p>佛言：「猶如闇室，若遇明燈，闇即滅矣。一入觀時，諸罪悉滅。」<p>《文殊師利所說般若波羅蜜經》<p>諸佛世界，放無量光明，說無盡妙法。教諸菩薩，入一相門，得無所畏，善降眾魔，教化度脫外道邪見。若有眾生樂聲聞者，說聲聞乘；樂緣覺乘者，說緣覺乘；樂世間者，說世間乘。以布施、持戒、忍辱、精進、禪定、智慧攝諸眾生，未度者度，未脫者脫，未安者安，未泥洹者，令得泥洹究竟。菩薩所行，善入諸佛法藏。如是種種功德，皆悉具足。<p>佛告舍利弗：「若菩薩摩訶薩，聞此般若波羅蜜，不驚怖畏，必定當得阿耨多羅三藐三菩提。是善男子、善女人，當為大施主，第一施主，勝施主，無第一施者，當具足戒、忍辱、精進、禪定、智慧。當具諸功德，成就相好。自不怖畏，令人不怖畏。究竟般若波羅蜜，以不可得、無相、無為第一真實不可思議法故。」<p>「迦葉！譬如三十三天人，見波利質多羅樹初生皰時，作如是念：此皰不久必當開敷。如是，迦葉！比丘、比丘尼、優婆塞、優婆夷聞說此深般若波羅蜜經，心生歡喜，亦復如是。」<p>「迦葉！譬如摩尼珠師，見摩尼寶，心生歡喜，亦不假思量，即知真偽。何以故？以慣見故。」<p>「譬如學射，久就即巧。後雖無心，箭發皆中。修般若波羅蜜亦如是。」<p>「譬如有人，從遠方來，後有人從彼方來說：『彼方流泉浴池，花果茂盛。』勸彼人令交更說。若人聞般若波羅蜜，歡喜信樂，不於一佛二佛而種善根，以無量千萬佛所種眾善根。得聞般若波羅蜜，信樂受持。」<p>「善男子、善女人，聞此深般若波羅蜜，不生怖畏，當知是人，受佛法印。此法印者，是佛所造，是佛所貴。何以故？以此法印，印無著法故。」<p>《佛說決定毗尼經》亦名《破壞一切心識》<p>如是我聞，一時佛在舍衛國祇陀林中給孤獨園精舍，與大比丘眾千二百五十人俱，菩薩十萬人。爾時世尊，如龍王視，觀察大眾已，告諸菩薩：「仁者，誰能於後世，堪忍護持正法，以諸方便，成就眾生？」<p>「又，舍利弗！師子獸王大吼之時，其餘小蟲能忍不？」<p>「不也，世尊。」<p>「又如香象，其所負重，諸驢騾等堪忍不？」<p>「不也，世尊。」<p>「又如釋梵所有威德光明色像，貧窮之人能堪忍不？」<p>「不也，世尊。」<p>「又，舍利弗！於意云何？金翅鳥王所有勢力，鵒鴿等鳥能堪忍不？」<p>「不也，世尊。」<p>「如是，舍利弗！菩薩所有，其心勇健，善根勢力，所有之罪，依出離智，得見諸佛。」<p>「又，優波離！菩薩乘人持不盡護戒，聲聞乘人持盡護戒；菩薩乘人持開通戒，聲聞乘人持不開通戒。」<p>「優波離！菩薩乘人，以日初分有所犯戒，於日中分思惟，當得一切種智。菩薩爾時不破戒身。」<p>「優波離！如來觀察籌量，為大乘人不應一向說厭離法；不應一向說離欲法；不應一向說速疾法。常當為說發歡喜心相應說法；常應向說甚深無雜無悔纏法；常應為說無取無礙空無之法。」<p>「優波離！如來先說欲難捨離，名為小犯；瞋易得離，名為大犯。」<p>爾時，文殊師利語優波離言：「一切諸法，究竟無垢。能自調心，乃能得見究竟毗尼；一切諸法，無有染污，我不可得，乃能得見無悔毗尼。」<p>佛告優波離：「若有比丘作是思惟，欲斷貪欲，名增上慢；作是思惟，見諸法空，名增上慢；作是思惟，見於無相，名增上慢。是名聲聞住增上慢。云何名為菩薩增上慢？佛乘最勝，作是思惟，我當於中，發菩提心，名增上慢；行六波羅蜜，當得作佛，作是思惟，名增上慢；般若波羅蜜能得出離，更無餘法而得出離，作是思惟，名增上慢。」<p>佛告優波離：「若有比丘，思惟諸心時，不著思惟，是名最勝，離增上慢。「心心所思名為思，若有所思名有縛。若有思惟諸法空，是名著相凡夫人。若有比丘常念佛，即是非真非正念。將知佛從分別起，實不可取亦不生。是故無思能解脫。」<p>須菩提而白佛言：「世尊！云何應得？云何應住？云何修行？云何發阿耨多羅三藐三菩提？」<p>佛告須菩提：「諸法自相空，即是三菩提。<p>「平等一相，無自無他，不緣境界，決觀心息，自然悟解，無有分別是非處所，是人不久成佛。行我行處，到我到處，見我見處，住我住處，得我得處，坐我坐處，無有煩惱。若境若智，本來不生，本來不滅，不來不去，不一不異，不因不果。非惟無有，亦復無無。不靜不亂，不散不去。諸法無是有，修多羅般若波羅蜜如是有。如是發心，上求作佛，所以無求為求；下度眾生，所以無度為度。發菩薩心，有所得者，即是邪見。邪見之人，永不見佛。斷一切智，名為佛智。」<p>須菩提白佛言：「世尊！所說『修多羅般若波羅蜜甚深』，何者是？」<p>佛言：「空相是，無相是。無造、無作、無起、無生、無滅、無垢、無淨、無所有、無依止、無住處、如虛空，是修多羅般若波羅蜜甚深，不可思議。不生不滅相，不垢不淨相，不散不亂相，不說不聽相，不言不義相，不得不失相。何以故？修多羅般若波羅蜜法中，無是諸法相。一切諸法，因緣和合有，皆悉畢竟空，求無處所，覓不可得，應如是解。色、受、想、行、識亦復如是。」<p>《諸經大乘要抄》<p>《楞伽經》云：「乃至有所立，一切皆錯亂；若見於自心，是則無為諍。」<p>又云：「若依止少法，而有少法起；若依止於事，此法即便壞。」<p>又云：「隨言而取義，建立於諸法；以彼建立故，死墮地獄中。」<p>又云：「理教中求我，是妄垢惡見；離聖教正理，欲滅或反增。是外道狂言，智者不應說。」<p>《金剛經》云：「離一切諸相，即名諸佛。」<p>又云：「若以色見我，以音聲求我，是人行邪道，不能見如來。」<p>《思益經》云：「比丘！云何隨佛教？云何隨佛語？若稱贊毀辱，其心不動，是名隨佛教。」又云：「若不依文字語言，是名隨佛語。」<p>「比丘！云何應受供養？答言：於法無所取者。云何消供養？不為世法之所牽者。」「誰人報佛恩？答言：依法修行者。」<p>《楞伽經》云：「如是種種相，墮於外道見。」<p>《法句經》云：「若學諸三昧，是動非坐禪。心隨境界流，云何名為定？」<p>《金剛三昧經》云：「我不入三昧，不住坐禪，無生無行。不動不禪，是無生禪。」<p>《思益經》云：「不依止欲界，不住色無界。行如是禪定，是菩薩遍行。」<p>《維摩經》云：維摩詰訶舍利弗林間宴作，訶須菩提、大迦葉不平等。<p>《轉女身經》云：無垢光女訶天帝釋：汝聲聞乘人，畏生死，樂涅槃。<p>《決定毗尼經》云：「菩薩乘人持開通戒，聲聞乘人持盡遮戒、盡護戒。」<p>《藥師經》云：「佛訶阿難：『汝聲聞人，如盲如聾，不識無上空義。』」<p>《佛頂經》云：「訶聲聞人，得少為足。」<p>《佛藏經》云：「舍利弗！如來在世，三寶一味。我滅度後，分為五部。舍利弗！惡魔於今，猶尚隱身，佐助調達，破壞我法僧。如來大智見在故，弊惡魔眾，不能成其大惡。當來之世，惡魔變身作沙門形，入於僧中。種種邪說，令多眾生入於邪見，為說邪法。爾時惡人，為魔所迷，各執所見，我是彼非。舍利弗！如來預見未來世中，是破法事故，說是深經，悉斷惡魔諸所執著。阿難！譬如惡賊，於王大臣，不敢自見；盜他物者，不自言賊。如是阿難！破戒比丘成就非沙門法，尚不自言我是惡人；況能向餘人說，自言罪人？阿難！如是經者，破戒比丘，隨得聞時，能自降伏，則有慚愧。持戒比丘，得大增長。」<p>《大佛頂》云：「即時如來普告大眾及阿難言：『汝等有學緣覺、聲聞，今日迴心，趣大菩提無上妙覺。吾今已說真修行法，汝猶未識。修奢摩他、毗婆舍那，微細魔事，魔境見在，汝不能識。洗心非正，落於邪見。或汝陰魔，或復天魔，或著鬼神，或遭魑魅，心中不明，認賊為子。又復於中，得少為足。如第四禪無聞比丘，妄言證聖。天報已畢，衰相現前。謗阿羅漢，身遭後有，墮阿鼻獄。』」<p>所以釋迦如來，傳金襴袈裟，令摩訶迦葉有雞足山，待彌勒世尊下生分付。今惡世時，學禪者眾，我令達摩祖師遂傳袈裟，表其法正，令後學者，有其稟承也。<p>《法句經》云：「說諸精進法，名增上慢說；若無增上慢，無善無精進。若起精進心，是妄非精進；若能心不妄，精進無有涯。」<p>《金剛三昧經》云：「尊者大覺尊，說生無念法，無念無生心，心常生不滅。」<p>《維摩經》云：「不行是菩提，無憶念故。」常求無念，實相智慧。<p>《楞伽經》云：「聖者內所證，常住於無念。」<p>《佛頂經》云：「阿難！汝暫舉心，塵勞先起。」又云：「見由難見，見不能及。」<p>《思益經》云：「云何一切法正？云何一切法邪？若以心分別，一切法邪；若不以心分別，一切法正。無心法中，起心分別，並皆是邪。」<p>《楞伽經》云：「見佛聞法，皆是自心；分別不起見者，是名見佛。」又云：「隨言而取義，建立於諸法；己彼建立故，死墮地獄中。」又云：「八九種識，如海眾波浪。習氣常增上，盤根堅固依。心隨境界流，如鐵於磁石。」「如水瀑流盡，波浪即不起。如是種種滅，種種意生身。我說為心量，弟子非聲聞。」<p>〔錄文完〕。