<p>〔錄文〕
。
<juan>三聖御制佛牙贊<p>太宗至仁應道神功聖德文武睿烈大明廣孝皇帝頌功成積劫印文端，不是南山得恐難。眼睹數重金色潤，手擎一片玉光寒。煉時百火精神透，藏處千年熒彩完。定果熏修真秘密，正心莫作等閒看。<p>真宗膺符稽古成功讓德文明武定章聖元孝皇帝偈西方有聖號迦文，接物垂慈世所尊。常願進修增妙果，庶期饒益在黎元。<p>仁宗體天法道極功全德神文聖武睿哲明孝皇帝讚三皇掩質皆歸土，五帝潛形已化塵。夫子域中誇是聖，老君世上亦言真。埋軀祇見空遺塚，何處將身示後人。惟有吾師金骨在，曾經百煉色長新。<p>三聖御制佛牙頌讚，舊刻在廬山西林乾明寺。<p>〔錄文完〕。