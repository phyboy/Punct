<p>〔錄文一〕勸君莫作謾心事，十佛巖前現報司。<p>現報司欲求安樂住人天，必莫侵凌三寶錢，一落冥間諸地獄，喧喧受罪不知年。<p>秦廣大王諸王遺使撿王人，男女修何功德因，依名放出三途獄，免歷冥間遭苦辛。<p>初江大王罪如山嶽等怛沙，福少微塵數未多，猶得善神常守護，往生豪富信心家。<p>宋帝大王罪苦三途業易成，都緣殺命祭神明，願執金剛真慧劍，斬除魔族悟無生。<p>五官大王破齋毀戒殺雞豬，業鏡昭然報不虛，若造此經兼畫像，閻王判放罪消除。<p>閻羅天子悲增普化示威靈，六道輪迴不暫停，教化厭苦思安樂，故現閻羅天子形。<p>變成大王若人信法不思議，書寫經文聽受持，捨命頓超三惡道，此身長免入阿鼻。<p>太山大王一身危脆似風燈，二鼠侵欺嚙井籐，苦海不修橋筏渡，欲憑何物得超昇？<p>平正大王時佛舒光滿大千，普臻龍鬼會人天，釋梵諸天冥密眾，咸來稽首世尊前。<p>都市大王一生六道苦茫茫，十惡三途不易當，努力設齋功德具，恒沙諸罪自消亡。<p>轉輪聖王後王所歷是關津，好惡唯憑福業因，不善尚憂千日內，胎生產死夭亡身。<p>速報司官船橋不造此人癡，遭險淒惶君始知，若悟百年彈指過，修齋聽法莫教遲。<p>〔錄文完〕<p>〔錄文二〕<p>刀山地獄<p>月一日念定光佛一千遍，不墮刀山地獄。贊曰：聞說刀山不可攀，嵯峨險峻使心酸，遇逢齋日勤修福，免見前程惡業牽。<p>鑊湯地獄<p>日念藥師琉璃光佛千遍，不墮鑊湯地獄。勸君勤念藥師尊，免向鑊湯受苦辛，落在波中何時出，早修淨土脫沉淪。<p>寒冰地獄<p>日念賢劫千佛一千遍，不墮寒冰地獄。就中最苦是寒冰，蓋因裸露對神明，但念諸佛求功德，罪業消除好處生。<p>劍樹地獄<p>日念阿彌陀佛千遍，不墮劍樹地獄。贊曰：聞說彌陀福最強，殘劍樹消亡，自作自招還自受，莫待時手腳。<p>拔舌、毒蛇地獄<p>如來一千遍，不墮拔舌地獄。贊曰：拔舌更使鐵牛耕，萬種凌持不暫停，要免閻王親叫問，持念地藏一千聲。假使熱鐵輪，於我頂上旋，終不以此苦，退失菩提心。<p>日念大勢至如來一千遍，不墮毒蛇地獄。贊曰：菩薩慈悲廣大多，救苦常教出愛河，九品蓮花沾有分，毒蛇豈敢便相過？<p>挫碓地獄<p>日念觀音菩薩千遍，不墮挫碓地獄。贊曰：斬身挫碓沒休時，都緣造惡不修持，觀音哀愍眾生苦，免離地獄現慈悲。大藏佛說《出曜經》<p>佛言：眾生習惡，如鐵生垢。<p>頌曰：如鐵生垢，反食其身，惡生於心，還自害形。佛語真實，決定不虛。<p>鋸解、鐵床地獄<p>日念盧捨那佛千遍，不墮鋸解地獄。如來功德大圓明，由如朗月出群星，但念能除多種罪，鋸解無由敢用君。<p>日念藥王藥上菩薩千遍，不墮鐵床地獄。菩薩真名號藥王，鐵床更用火燒烊，直饒造業如山重，但念真名免眾殃。<p>黑暗地獄<p>日念釋迦牟尼佛一千遍，不墮黑暗地獄。贊曰：持齋事佛好看經，積善冥司註姓名，更誦彌陀一千遍，自然黑暗顯光明。<p>截膝地獄<p>大藏經云：爾時世尊告諸比丘：「若受五戒二百五十戒，威儀具足戒，不聽飲酒，犯波羅提目義。若犯即入地獄。」迦葉白佛言：「酒亦無命，如來何故戒酒為苦？」佛告迦葉：「汝好諦聽，捨婆提國有尪崛摩羅為飲酒昏亂，淫匿其母，殺戮其父。母即與外人共通，擔刀害之。是故今日戒酒為苦。」又告：「槃陀女為人沽酒，死墮地獄，受形❥竟，身長三尺，兩耳閉塞，復無兩目，亦無鼻孔，下唇褰哆，手無十指，腳無兩足，皆由沽酒，況飲之人。若勸比丘酒者墮截膝地獄，其中力士將其刀劍截其兩膝。強勸比丘酒者，受如是苦。」大藏佛說《華鮮經》<p>爾時佛告迦葉：「諦聽！吾當為汝說如有人遇在獄心念是之人是在夫在於比聞多念大乘日生樂為」迦葉白佛言：「受佛戒飲酒。」佛告迦葉：「善哉善哉，不飲酒者是我真子，即非凡夫。若飲酒者，或父不識子、或子不識父，或兄不識弟、或弟不識兄，或夫不識妻、或妻不識夫，或姊不識妹、或妹不識姊，或不識內外眷屬。善男子現前顛倒，何況未來一切眾生。不食酒肉者得發無上菩提心。」<p>鐵圍山阿鼻地獄<p>大藏經云：佛告迦葉：「若比丘披我法衣者，一不聽飲酒，二不聽食肉，三不聽嫉妒心，四不聽作不淨行。善男子，若受大乘大般涅槃，若住一劫，不聽食肉。」迦葉白佛言：「食肉者墮何地獄？」佛告迦葉：「食肉者墮阿鼻獄，縱廣正等八萬由旬，四方有門，一一門外，各有猛火，支過通徹，上火徹下，下火徹上，鐵枷、鐵鎖、鐵扭、鐵械，擔火燒之，臥之在上，肉乾焦爛，受其大苦。心生重悔而懷慚愧，又莫更食，猶如濁水之明珠，以珠威煙雲除月悔亦復如…。」<p>餓鬼地獄<p>大藏經云：迦葉菩薩而白佛言：「破齋者墮何處地獄？」佛告迦葉：「破齋者墮餓鬼地獄。其中餓鬼長五百由旬，其咽如針，頭如太山，手如龍爪，朝食三千，暮食八百，一呼三萬，繞其太山，猶如須彌，擔火燒之，猶如緋色，驅破齋之人入此地獄，受其大苦，復形更受。」<p>鐵輪地獄<p>大藏佛言：若食食，或裹幞食與父母、兄弟、師長、朋友、妻子、眷屬，未來世中墮鐵輪地獄，左腋右挾，銅灌口。若食齋者，亦復如是。<p>刀船地獄<p>大藏經言：佛告迦葉：「一切眾生養雞者入於地獄。」迦葉白佛言：「養雞者何故入其地獄？」佛告迦葉：「三百百五十雞自作百三十，是故主於地獄一切眾生雞者心生大慈有罪若為利肉所，是故主人入於地獄。」迦葉菩薩白佛言：「實如聖教，實如聖教，如此眾事，皆當有告，作賊之人，亦當有。」佛告迦葉：「一切眾生，若當作賊，墮刀船地獄。縱廣八百由旬，其中有釘，方長四寸，賊人入中，頰其筋骨，是名大苦。」迦葉白言：「珂佩四器皆亦不聽，我等聲聞亦復如是。」<p>鑊湯地獄<p>大藏佛言：各名自家造惡業，不是諸佛沒慈悲，身落三塗遭痛苦，信者一念自合知。<p>鐵輪地獄<p>大藏佛告迦葉：「搶兔之人墮鐵輪地獄，方丈萬釘，間無空處。一切眾生，煮肉者墮鑊湯地獄，其中有水，其下有火，持火燒之，潰潰乃沸。驅煮肉之人，入此地獄，受其大苦。炙肉之人墮鐵床地獄。斬肉之人墮挫碓地獄。殺生之人墮鍪戟地獄，其中鐵面晝夜銅鐵造其鍪戟，身中一丈，刃中四尺，望胸而撞，背上而出。殺生之人，亦復如是。故說諸法，開示一切眾生。」<p>糞穢地獄<p>大藏經云：<p>迦葉菩薩白佛言：「世尊！食肉者非如來弟子，即是外道眷屬。食肉者不覺、不知，不聞、不見。若當食肉，或君食臣肉，或臣食君肉，或父食子肉，或子食父肉，或兄食弟肉，或弟食兄肉，或姊食妹肉，或妹食姊肉，或夫食妻肉，或妻食夫肉，食肉之人，食父母眷屬肉。譬如父作牛羊，轉節是其父。一切眾生心即顛倒，咬咬父骨，若飲血者即飲父血。食肉愚人，亦復如是，智者思。」<p>大藏經云：<p>迦葉白佛言：「食肉者墮何處地獄？」佛告迦葉：「食肉者墮糞穢地獄。其中有糞乃深萬丈，驅食肉之人入此地獄，驅出轉軸，始轉一匝，遍體萬釘，刺破此身，支過通徹，是其大苦，五百萬世，無有出期。」迦葉白佛言：「如來若說法時，一切眾生為受不受？」佛告迦葉：「譬如有人年已八十，貧窮孤老。後生一子，極其憐憫，一手把金，一手把飯，二團俱授如過與子。嬰兒愚騃，不識其金而取其飯。一切眾生亦復如是。我憫一切眾生猶如慈父，眾生而悉捨去。作禮奉行。」祖師說法塔假使熱鐵輪，於我頂上旋，終不以此苦，退失菩提心。<p>大藏佛說《華鮮經》云：<p>佛告迦葉：「假使有人國城、妻子遍滿三千世界，金銀億萬持用佈施，不如有人能斷酒肉；假使有人造浮圖塔廟如稻麻竹葦，及《大涅槃》、《華嚴》、《三昧》十二部經如說修行百千萬分，不如其一善男子不食肉者，現世菩薩，即非凡夫。」天堂也廣，地獄也闊，不信佛言，且奈心苦。吾道苦中求樂，眾生樂中求苦。大藏佛說護口經<p>大藏佛說護口經云：有一餓鬼醜惡，身出猛火，口出蛆蟲，膿血諸衰，臭氣通徹，支節火起，卒聲號哭。羅漢問曰：「汝宿何罪，今受如此苦？」鬼曰：「吾往戀著資生，慳貪不捨，出言粗惡，偏眼惡視，自持豪強，謂長不死，造無量惡業。今悔無及，寧以利刃自截其舌，仃劫至劫，甘心受苦，不以一言誹謗他善。以我形態，誡諸眾等，善護口過，勿妄出言。受餓鬼身，經數千劫，備受楚毒。我此命終，復如地獄，妄言綺語、兩舌惡口，受如此罪。」善有善報，惡有惡報。善惡無報，天地有私。<p>〔錄文完〕。