<p>〔錄文〕
。
<juan>地藏慈悲救苦薦福利生道場儀文上<p>壇前教誡<#sp>（鎖佛龕）<p>（舉）人天同聽梵音聲<#sp>（四聲）<p>梵音聲菩薩摩訶薩<#sp>（四聲）<p>（唱）提綱云何於此經，究竟到彼岸。願佛開微密，廣為眾生說。<p>（普念）摩訶般若波羅蜜<p>壇前教誡稽首難思真法界，地藏海會眾聖賢。我今教誡演洪儀，望聖慈悲密加護。<p>教誡儀文，分為三段：<p>第一、教誡模範；第二、道場法則；第三、表揚咒水。<p>且初教誡模範者。切以如來出現，必為大事因緣；教法流通，斯有古規模範。所以說法，乃六種成就；今茲設供，則一切莊嚴。眾等當生恭敬之心，無起分別之念。想像佛心平等，折伏我慢貢高。策勤三業，玉潔冰清；感格八位，日臨月照。斷貪瞋癡之苦本，修戒定慧之善因。永絕是非，休分人我。遠離睡眠懈怠，制御掉舉昏沉。則能捨妄歸真，自可超凡入聖。果能如是，何莫由斯？檀那既同夤協恭此會，必博施濟眾。顯案宣揚，先究其義而讀其文；密教加持，必專其心而致其意。提綱者，撮其機要；唱詠者，和以梵音。咒水者，倍倍誦於總持；排壇者，事事成其利益。法樂接奏，歌詠讚揚，務在精專，毋令放逸。燃燈點燭，燒香獻花，以至操持齋饌，須要精專。供養聖凡，所當嚴潔。當念聖賢徘徊法席，鬼神逼塞虛空。苦趣仰望於良因，凡聖豈容於苟簡？欺罔自招大禍，勉旃宜策新勳。其有狂妄無端之流，疑惑不信之者，神靈洞鑒，罪責難逃，豈皏空言？敬白如是。<p>常精進菩薩摩訶薩地藏法會作津梁，理道場融事道場。八總相門明日月，一方寸地瑩冰霜。威儀濟濟臨壇❥，模範恢恢正紀綱。教誡倘能遵聖訓，紛紛花雨散天香。<p>大聖地藏王菩薩<p>道場法則儀當演<#sp>（先唱題）<p>恭聞大覺瞿曇老子，昔在忉利天宮，顯大神通，為母說法，放百千光明雲相，出無量微妙之音。會十方萬億神天，集海嶽山川龍鬼。出廣長舌，震大雷音。演地藏之威神，讚菩薩之孝行。分為變化，累劫因緣。廣說數千餘言，分為一十三品。所謂忉利天宮神通品、分身集會品、觀眾生業緣品、閻浮眾生業感品、地獄名號品、如來讚歎品、利益存亡品、閻羅王眾讚歎品、稱佛名號品、較量佈施功德緣品、地神護法品、見聞利益品、囑累人天品。如是一十三品，因緣不可思議，功德難量，稱揚無盡。欲傳大義，須借洪音。八句偈章，讚聖者德。<p>（舉）常不輕菩薩地藏威神詎可量？兩為聖女救慈堂。盡形素仰蓮花目，端坐常稱自在王。一旦佛慈俱感應，二生孝行愈增光。乃知因地勤修證，金口當年善讚揚。<p>表揚咒水儀當演<#sp>（唱題）<p>伏聞諸佛從真如海，起大悲心；眾生入塵勞門，由煩惱障。所以現身現土，莫不利物利人。顯教則有十二分經，總持乃是一切密語。持誦之者，觀想之流。或見或聞，或信或受。則乃背塵合覺，如黃丹點鐵以成金；決然入聖超凡，若片幡遇風而至海。今茲勝會，普及有緣。四生六道，感應而來；十地三賢，混融無礙。法事所務，咒水為先。憑仗伽陀，即成甘露。滅瞋心之業火，潤功德之叢林。灑道場則濁穢頓除，霑會眾則塵勞解脫。變飲食為法喜禪悅，化黑暗作智慧光明。然後悟法水之真空，證菩提之妙果。是乃平等法會，所謂廣大勝緣。普與含情，同歸華藏。加持密咒，一一宣揚。先詠偈章，聊伸讚歎。地藏勝會啟壇場，密咒柴油水米香。安息飛煙雲霧捲，蘭膏發焰慧燈光。緇流濟濟皆精潔，賢聖巍巍盡讚揚。法雨滿空甘露灑，道場何處不清涼？<p>南無無垢淨光佛<p>（六部神咒<#sp>諸部因緣<#sp>梵語心經）<p>歌讚<p>一鉢寒泉，蠲除熱惱，功瞕莫可量。注想曹溪水，別來幾度春光？凝然湛寂，灌清淨醍醐甘露漿。霏法雨，楊枝灑處，遍滿壇場。<p>普願霑濡，使含識俱蒙出離苦鄉。餓殍焦面，了悟自性真常。我今法會，仗密語伽陀咒讚揚。周沙界，無人無我，盡獲清涼。<p>南無清淨慧菩薩<#sp>（迴向<#sp>奏樂<#sp>止）<p>（登壇告白）<p>地藏海會佛菩薩<#sp>（四聲）<p>開壇門部陀羅尼<#sp>（四聲）<p>法不孤起，仗境方生；法隨法行，法幢建立。法幢既立，必有因緣。今此道場，寧無由致？先當入壇，清淨三業。今當焚香、灑淨、淨壇、結界、散花，以為佛事，清淨三業。三業論文，請為宣演。<p>伏聞業同三世，從身口意之所生；罪起一心，自貪瞋癡之所造。壇場既備，法席洪開。憑密語以懺雪愆尤，仗佛慈而消除過咎。所謂道：洗淨從前煩惱垢，不妨百煉見真金。淨三業偈，謹為舉揚。身口意業本來同，一念迷真失本宗。喝散障雲無點翳，一輪杲日照常空。<p>南無除蓋障菩薩<#sp>（和）摩訶薩<p>（加持淨三業真言）<p>三業六根悉清淨<p>焚香論文儀<p>伏聞真法性海，飄飄燃戒定之香；古佛道場，渺渺吐氤氳之氣。耶輸難中焚一炷，靈山會上遍垂祥。欲求解脫之真香，必假深壇作佛事。所謂道：莫學畢陵池畔過，河神捉要尋贓。焚香有偈，今為舉揚。五分法身真妙香，人人具足露堂堂。無根樹下親拈起，供養無上大法王。<p>南無香供養菩薩<#sp>（和）摩訶薩<p>（加持焚香真言）<p>香雲童子大菩薩<p>灑淨論文儀<p>伏聞水不洗水，妙契法身；塵不染塵，返資自己。蠲除器界，蕩滌壇場。灑枯木而再逢春，潔穢邦而成淨土。所謂道：內外中間無濁穢，聖凡幽顯總清涼。灑淨有偈，今為舉揚。八功德水自天真，善洗眾生業垢塵。流入毗盧華藏界，個中無處不超倫。<p>南無清淨慧菩薩<#sp>（和）摩訶薩<p>（加持灑淨真言）<p>壇場內外悉清淨<p>淨壇論文儀<p>伏聞善財樓閣，到頭已覺於城東；慈氏園林，觸目遍聞於華藏。結成器界，立個道場。無去無來，不生不滅。所謂道：竹影掃階塵有動，水流急處月無痕。淨壇有偈，今為舉揚。聚沙成塔亙青天，舉止分明在目前。法界道場今蕩滌，自然湧出一枝蓮。<p>南無淨壇場菩薩<#sp>（和）摩訶莎<p>（加持淨壇真言）<p>雪山童子大菩薩<p>結界論文儀<p>伏聞鐵關不閉，誰知內外分明？金壁將圍，自然寶界清淨。直要葛籐截斷，還他水洩不通。左右方圓，捲舒在我。所謂道：東西南北門相對，無限金錘擊不開。結界有偈，今為舉揚。荊棘林中業火生，經由大地恁縱橫。金剛結出摩訶力，直向如來行處行。<p>南無金剛界菩薩<#sp>（和）摩訶薩<p>（加持結界真言）<p>結大界菩薩<p>此處散花，入振鈴持咒繞香壇。入句起時常行之散花真言。如不散花結界，依散花論文念去。（入散花果行道。）<p>散花之設，古有常規。咒師七行點淨，檀越捧爐後隨。知會舉起散花，大眾繞壇行道。<#sp>（接花文）<p>散花論文儀<p>伏聞萬行因花，成就菩提之妙果；一生授記，已明般若之證因。五葉遍人間，一花開世界。所謂道：老胡座上親拈處，迦葉微微笑點頭。散花有偈，今為舉揚。一花五葉祖師傳，淺白深紅有萬般。宴座巖前無說處，紛紛墜落紫雲端。<p>南無花供養菩薩<#sp>（和摩訶薩）<p>（加持散花真言）<p>燒香供養<p>恭聞戒香焚而眾惡自息，定香焚而妄境不生。慧香永斷於無明，解脫頓超於結縛。光明顯現，知見寂然。氤氳周遍娑婆，靉靆普薰法界。嚴持身口意，供養佛法僧。誓度諸有情，皆共成佛道。戒香定香與慧香，解脫知見法身香。願此香嚴亦如是，還作自他五分香。<p>香供養菩薩<#sp>（和）摩訶薩<p>讚歎三寶<p>夫三寶者，三寶有度生之願，歷劫何窮？眾生有事佛之心，長時無間。倘一念之專注，必六通而鑒觀。我今歸命，建立道場。望聖慈悲，加持覆護。<p>眾等志誠心，同誦歎佛偈：真如實際佛陀耶，常寂光中即是家。萬古獨尊千鷲嶺，至今便請下龍華。<p>皈依常住佛陀耶<p>眾等志誠心，同誦讚法偈：真空法寶眾經王，金口宣揚字字香。海藏龍宮收不盡，人間天上廣宣揚。<p>皈依常住達麼耶<p>眾等志誠心，同誦歎僧偈：聲聞僧寶眾中尊，傳佛心宗挈後昆。水月胸襟塵不染，冰霜戒行道長存。<p>皈依常住僧伽耶<p>（加持三寶出定真言）<p>大聖地藏王菩薩<p>歎佛宣疏<#sp>（傳疏）<p>恭聞紫金嚴相，白玉神光。登十地以居尊，越五天而最勝。因修六度，果滿三祇。證無漏無學之身，演難窮難盡之教。頂旋螺髻，巍巍湧出浮雲；綠柳眉間，彎彎而壯秋月。眼觀三界，耳聽四生。朱唇動處而可滅千災，教眼開時而能增百福。鼻相垂利，嗅物者儘是馨香；舌似紅蓮，苦澀者皆為甘露。圓光頂相，如日乍出青山；足躡千輪，舉步紅蓮襯足。三界盡皈依，四生咸敬仰。威神莫測，變化無方。今乃入壇告請，所有設齋疏文，謹當宣讀。（宣疏畢）<p>（奏疏化納<#sp>回壇）<p>（舉）凡情上達大圓鏡<#sp>（二聲）<p>佛法無私，普應圓明之境；乾坤有像，難逃照鑒之功。靈光耀而大千明，法雨灑而四生潤。懇誠於意，應感在茲。一念既專，毫釐靡間。天上天下，無不莊嚴；世出世間，普皆迴向。<p>（加持啟告諸佛真言（至）普禮聖眾真言）<p>（舉）警策大眾<p>欲伸敷座，先當警策大眾。各各志誠，如法應和。道場清淨眾，各各當志心。志心勤皈依，志心勤禮拜，大聖大慈悲，法報化身佛。遍滿頓漸法，清淨和合僧。大乘悲智人，歷位阿羅漢。惟願聖慈悲，不違本誓願。十方諸賢聖，開受我等請。圓滿所薦嚴，我等當皈依。應生難遭想，勿起放逸心。向諸聖像前，一心頭面禮。濟度諸苦趣，同證涅槃山。今日已往去，永不復退轉。<p>（三說）<p>信禮諸佛諸菩薩<p>（加持獻花寶座真言<#sp>聖賢降真言）<p>歌讚<p>已滅瞿曇，未生彌勒，像季法弱魔強。迷頭認影，終日祇顛狂。鬥爭人我堅固，毀正法，違背爺娘。花報現，三災八難，苦海絕津梁。<p>遵我師規鑒在，利生接物，火急回光。世尊指教，元照為提綱。世出世間行孝，思罔極，正好承當。斯法會，難遭難遇，信手炷心香。<p>皈依地藏王菩薩<p>大聖地藏王菩薩<p>禮請聖賢<p>上來歸三寶已竟，今當入壇禮請。自有儀文，一一布露。<p>上來有是誠意，控告聖賢。是聖是凡，悉知悉見。天上天下，無不莊嚴；世出世間，普皆饒益。<p>比丘（某），謹與修齋（某），恭炷信香，稽首和南，皈命禮請。（標聖位在提綱內）<p>道場功德儀當演<#sp>（唱題）<p>伏聞人生死海，同歸流浪之中；佛功德天，廣度沉冥之下。能濟法界虛空界，莫如大乘最上乘。肅座唸經，冥司聽誦而合掌；開藏取卷，閻羅聞說而讚言。文昌不過一丞，法王止云七篇。當知果報不可思議，何況有人如是佈施。手卷累二千軸，口誦積四萬篇。未嘗得聞是經，甚為希有。我今實言告汝，於意云何？汝等從來，地水火風，本如夢幻泡影，一覺黃梁之夢，百年大槐之宮。牽絲刻木作老翁，捏目生花成妄境。水中有相，大漚滅，小漚生。燈外無形，昔有行，今子止。草頭露，不須臾頃；巖下電，一剎那間。所謂道：六如盡空諸有，若人深解所說義，於法當作如是觀。今為信士（某）等，（或預修念此，或薦亡念此，隨齋事行。）<p>預修<p>愍浮生之幻化，念塵世之非堅。思惟現生受用之因，必前世所修之善果。欲佈當來之福，須憑今日之修。是以延命緇流，修崇善果。伏願今日今世，壽福德以彌隆；他日他時，亨陰功而永久。<p>薦亡<p>敬為正薦當齋亡者（某）魂拘主宰，魄散幽途。欲伸薦悼以生方，須假經功而脫化。敬設地藏之法會，轉持本願之真經。仗此功勳，少伸孝志。<p>總尾<p>今則壇儀整肅，科范宣行。恭望地藏海會諸佛、菩薩、八部、天神、諸龍鬼等，不違本願，憐憫有情，光降法筵，主盟修奉。惟願無邊煩惱斷，無上法門學，誓度諸有情，皆共成佛道。<p>（加持天府真言<#sp>（至）閻羅王眾真言）<p>（迴向）<p>（舉）迴向無上佛菩提<#sp>（四聲）<p>佛真法身，猶若虛空；應物現形，如水中月。非雲非雨，含潤四生；非燭非燈，照明六趣。<p>上來開壇作法，讚禮功德，無限良因，仰讚上壇八位大心賢聖，利樂下凡六道勝劣有情。普奉三界天仙、十方神趣，上憑佛力，乞法資益（亡人某）早悟本心，齊成佛道。再勞大眾，念十方三世一切諸佛、諸尊菩薩摩訶莎。<p>摩訶般若波羅蜜<#sp>（止）<p>（奏樂<#sp>下壇）<p>初時入壇<#sp>（佛龕）<p>仰告海會佛菩薩<p>大眾志誠心，同誦歎佛偈：佛面猶如淨滿月，亦如千日放光明。圓光普照於大千，喜捨慈悲皆具足。<p>敘禮請儀<#sp>（唱題）<p>切以忉利天宮，集無量諸天龍鬼；獅子座上，數微塵億劫因緣。長者子，因奮迅佛莊嚴，遂發無邊誓願；婆羅女，禮覺華王之寶號，方覺母氏生天。分身現諸地獄，而誓拔三途；化體歷遍天宮，而勤修累劫。觀眾生之業重，說報應向佛母摩耶；感六通之閻浮，問輪迴於瞿曇聖主。經標四品，俱憫三途。今此修崇，普皆饒益。<p>比丘（某），稽首和南。（標聖位在提綱內）<p>（舉）惟願慈悲常攝受<p>今當第一時中，將敷寶座，誦演菩薩本願真經。惟願慈悲，加被我等，摧伏魔障，大振雷音。字字承明，言言見諦。普使聞者，俱獲上乘。慈愍故，悲愍故，大慈愍故。<p>皈依地藏王菩薩<p>（歎佛宣疏<#sp>傳初時疏）<p>多陀阿伽度。阿羅訶。三藐三菩陀。六通克備，萬法周圓。無去無來，不生不滅。或名無上士，或稱天人師。具足十號尊，是為三界主。面如滿月，目若青蓮，髮紺螺紋，齒齊珂雪。唇艷蘋婆之果，眉灣初長之楊。丈六金身化世間，千輻輪相隨趺舉。人非人瞻仰，色無色歸依。宴座而諸天異口讚揚，說法而大地六種震動。巍巍德相，歎莫能窮。禮請疏章，謹當宣讀。（宣疏<#sp>納疏<#sp>如常<#sp>回壇）<p>（舉）凡情上達大圓鏡<#sp>（四聲）<p>（加持諸佛出定真言<#sp>至普禮聖眾真言）<p>警策大眾儀當宣演<#sp>（和）大聖地藏王菩薩<p>將欲敷座，先當警策大眾。各各志誠，如法應和。道場清淨眾，各各當志心。志心勤皈依，志心勤禮拜，大聖大慈悲，法報化身佛。遍滿頓漸法，清淨和合僧。大乘悲智人，歷位阿羅漢。惟願聖慈悲，不違本誓願。十方諸賢聖，開受我等請。圓滿所薦嚴，我等當歸依。應生難遭想，勿起放逸心。向諸聖像前，一心頭面禮。濟度諸苦趣，同證涅槃山。今日已往去，永不復退轉。今日已往去。<p>（重念<#sp>三說）<p>信禮諸佛諸菩薩<p>（加持獻花寶座真言（至）聖賢降真言）<p>歌讚<p>已滅瞿曇，未生彌勒，像季法弱魔強。迷頭認影，終日祇顛狂。鬥爭人我堅固，毀正法，違背爺娘。花報現，三災八難，苦海作津梁。<p>遵我師規鑒在，利生接物，火急回光。世尊指教，圓照為提剛。世出世間孝行，思罔極，正好承當。斯法會，難遭難遇，信手炷心香。<p>南無地藏王菩薩<#sp>（止<#sp>迴向）<p>第一時陞座<p>（佛龕<#sp>加持字母真言）<p>歌讚<p>秘密伽陀，如雲似海，難思難議。最要無他事，世尊金口親宣示。四十二字母，法海詳細。有頓教，華嚴廣大，一一明宗旨。<p>自善財童子親參禮，曾為舉揚奧義。法界之中，罪垢多除。陀羅尼藏無邊際，濫觸爰從慈氏。信至道，人間天上，渴仰生歡喜。<p>皈依地藏王菩薩<p>道場儀序當宣演<#sp>（唱題）<p>諸佛眾生一性也，地獄天堂一心也。達一性，則諸佛眾生淨染之法本空；明一心，則地獄天堂苦樂之趣何有？柰乎蠢爾有徒，曩從無始，迷真逐妄，皆覺合塵。習三緣而生三因，徇音六情而趨六道。生死苦海，茫茫而罔離；涅槃彼岸，窈窈音杳而奚登？故諸佛也，於眾生如慈父之憐子。眾生也，於諸佛猶癡兒之捨親。若斯類者，其可哀歟？故我釋迦世尊，乘大智力，與大悲憫，以法界身，遍塵沙剎，廣開超擢之戶，普引沉溺之倫。所以四十九年，三百餘會，法雲靉靆而彌布八荒，教雨滂沱而散灑六合。蓋欲拯拔一切有情，離生死苦海，登涅槃彼岸也。若人苟能依教奉行，如法修肄，達自本性，明自本心，了生死不從外來，證涅槃豈由他得，乃知三界萬法，量同虛空，烏可得而思議也哉！<p>《地藏菩薩本願經》者，往昔世尊在於忉利，為母說法，雲音靈瑞之煥章，天神龍鬼之嘉會。文殊致疑，乃慇勤之啟問；地藏法行，遂備悉而敷陳。其文似淺也，欲初學之易入；其義實深也，匪大智而莫探。於是虛空藏聞說讚揚於當日，阿難陀結集垂裕於後人。身毒界中，翻譯來此；真丹國內，流通至今。故此發心書寫，注意刊行，用廣宣傳，期多讀誦。於親於冤，三世同霑利樂；若存若歿，一時舉悟真常。輒伸序文，庶幾勸發云耳。<p>（舉）大聖地藏王菩薩三覺圓明大導師，歷經沙劫指迷津。眾生度盡方成佛，地獄空時現化身。一顆明珠為海藏，六環金錫振天輪。願垂金手提含識，普使同為解脫人。<p>（加持結跏趺座真言）<p>《忉利天宮神通品》經宣演<#sp>（唱題<#sp>諷經）<p>吟偈菩薩弘誓妙難窮，十地增修道轉濃。長者子身求佛像，婆羅門女獲神通。覺華示相因思孝，慈母生天賴善功。總是菩薩名地藏，化身南北與西東。<p>《分身集會品》經宣演<#sp>（唱題<#sp>誦經）<p>吟偈如來慈念憫娑婆，惡習剛強造業多。生死妄緣皆是爾，涅槃真實豈由他？瞿曇設教觀仁者，地藏分身化愛河。示現百千諸國土，悉令調伏禮彌陀。<p>（加持獻花座真言<#sp>（至）禮拜聖賢咒）<p>歌讚<p>誓願弘深，獅子奮迅，具足萬行莊嚴。眾生度盡，方成正果，說法度人天。覺華自在王佛，婆羅聖女救親，孝行因緣。大慈仁者，悲憐苦海，分身化現三千。<p>《觀眾生業緣品》經宣演<#sp>（唱題<#sp>誦經）<p>吟偈聖母恭詢善惡因，能仁一一為諮陳。鐵城萬里名無間，地獄千扃各有神。任爾羌胡並貊狄，何分富貴與孤貧？生前若不知慚愧，難免其中受苦辛。<p>《閻浮眾生業感品》經宣演<#sp>（唱題<#sp>諷經）<p>吟偈兩國相鄰各一方，同興願力化豪強。思親渴仰蓮花目，啟問先因自在王。光目女身行孝道，如來金口演靈章。若能行此菩薩行，萬億龍天共讚揚。<p>（加持佛慈護真言<#sp>（至）四果阿羅漢真言）<p>歌讚<p>聖母摩耶悲憐六道，慇勤請問來因。慈尊開導人間善惡，地獄果報分明。二國王悲心發願，光目女孝行思親。冀諸仁者，無人無我，同音朗誦真經。<p>南無本尊地藏王菩薩<p>（迴向<#sp>奏樂<#sp>下座）
。
<juan>地藏慈悲救苦薦福利生道場儀文下<p>第二時入壇<p>仰告諸佛諸菩薩<#sp>（四聲）<p>大眾志誠心，同誦歎佛偈：佛身光耀等金山，清淨殊特無倫匹。亦如妙高功德海，故我稽首佛山王。<p>敘禮請儀當宣演<#sp>（唱題）<p>切以地藏菩薩，乃權示於河沙；眾生度盡，方證果於菩提。振六環之金錫，以破阿鼻；持一顆之明珠，照開無間。是以普賢王故來啟問，大仁者敬敘因由。地獄名號之不同，斬挫分身之不一，實難枚舉。略而言之，大小鐵圍山間，輕重刀鋒火鑊，八寒八熱，萬死萬生，劍樹刀山，鐵床銅柱，千千獄具，種種難窮。地藏萬億分身，化度十方罪類。普賢傾心而讚歎，世尊金口以稱揚。若人旦夕欽崇，普使存亡獲利。是經功德，不可思議。一歷耳根，同成善果。大辦問生存之福，鬼神發菩提之心。生前作福而十倍全收，歿後修因而七分獲一。是知功德事，必假預修因。閻羅天子，統鬼王詣忉利天宮；釋迦如來，度眾生出阿鼻地獄。一聲佛號，可滅千災。三業處恭，聞斯五品。<p>比丘（某）等，謹與修齋會主（某），恭炷信香，稽首和南，一心奉請。（標聖位在提綱內）<p>（舉）惟願慈悲常攝受。<p>今當第二時中，重趺寶座，再宣菩薩本願真經中卷五品因緣。伏冀慈悲，俯垂加庇。令我音聲，散周沙界，普使聞者，俱獲上乘。慈愍故，悲愍故，大慈愍故。<p>（納疏如常<#sp>皈壇）<p>凡情上達大圓鏡<#sp>（四聲）<p>（加持諸佛出現真言<#sp>（至）普禮聖眾真言）<p>警策大眾<p>大聖地藏王菩薩<p>欲伸敷座，先當警策大眾。各各志誠，如法應和。道場清淨眾，各各當志心。志心勤歸依，志心勤禮拜，大聖大慈悲，法報化身佛。遍滿頓漸法，清淨和合僧。大乘悲智人，歷位阿羅漢。惟願聖慈悲，不違本誓願。十方諸賢聖，開受我等請。圓滿所薦嚴，我等當歸依。應生難遭想，勿起放逸心。向諸聖像前，一心頭面禮。濟度諸苦趣，同證涅槃山。今日已往去，永不復退轉。今日已往去，永不復退轉。<p>（重念一次）<p>信禮諸佛諸菩薩<p>（加持獻花寶座真言<#sp>聖賢降真言）<p>歌讚<p>已滅瞿曇，未生彌勒，像季法弱魔強。迷頭認影，終日祇顛狂。鬥爭人我堅固，毀正法，違背爺娘。花報現，三災八難，苦海絕津梁。<p>遵我師規鑒在，利生接物，火急回光。世尊指教，元照為提綱。世出世間行孝，思罔極，正好承當。斯法會，難遭難遇，信手炷心香。<p>大聖地藏王菩薩<#sp>（下壇）<p>第二時陞座<#sp>（佛龕）<p>（加持字母陀羅尼）<p>歌讚<p>秘密伽陀，如雲似海，難思難議。最要無他事，世尊金口親宣示。四十二字母，法海詳細。有頓教，華嚴廣大，一一明宗旨。<p>自善財童子親參禮，曾為舉揚奧義。法界之中，罪垢多除。陀羅尼藏無邊際，濫觸爰從慈氏。信至道，人間天上，渴仰生歡喜。<p>大聖地藏王菩薩<p>本末因緣儀當演<#sp>（唱題）<p>蓋聞覺天廣大，普令萬像森羅；智海淵深，融設群生品類。今修法事，開闡慈門。嗟六趣之沉淪，逐諸緣之輪轉。諸天身耽於歡樂，修羅尚熾於恚瞋。傍生懷獝狘之悲，地獄囷煎熬之苦。飢渴熱惱，鬼趣心酸。惟人生雖秉於彝倫，柰浮世莫逃於大慧。死生老病，夢幻風燈。壽夭不齊，鵬鴳起莊生之樂；光陰何速？隙駒形魏豹之悲。由古迄今，有誰能免？自非覺天垂愍，仰告妙法流恩。若為拯溺於慈航，孰能燭幽於慧炬？是故先聖，設三乘隨機之教，本尊救苦之仁，顯談地藏之因，開指菩提之路，俾回光於一念，咸脫鞅於重泉。切觀阿含之文，且說泥梨之趣。惟地獄主，號閻羅王，居南贍部洲，於金剛山內，王宮縱廣六十由旬。昔為毗沙國王，威神自在，遂與維陀爭戰。兵力不如，大臣具十八之名，徒從有百萬之眾，一時發願，眾志胥同。果符盟立之詞，俱作幽冥之主。獄稱無間，五般嚴憲以難聞；鏡號業輪，一點何私而莫隱。劍樹刀山之芨業，鑊湯爐炭以崩騰。寸念或差，歷劫永墮。蓋亦巧權於方便，是為逆化之慈悲。名遮止而戒勖罪人，俾知苦而旋歸善道。故昔本尊大士，慈愍粟深，出寂定於無垢界中，降真像於焰魔宮內，與閻羅王別床而坐。開妙音之智海，對示微言；為受苦之眾生，憐憫救拔；至出獄之期緩，典案或差。慈風扇溫厚之詞，烈日回清涼之色。凡拘沉魂之魄，與夫拷掠之私，歸稱菩薩之洪名，永離波吒之惡趣。是時演難議之妙範，憑大覺之慈尊。仰祈陰君，開赦溟漠。伏願玉毫照處，冰河敷❥蓞之蒼；寶鐸搖時，劍嶺從菩提之果。盡化西方安養國，咸居內院率陀天。稽首大圓明，歸依正等覺。心融悲智願難量，歷劫弘慈救苦殃。不向泥洹登正覺，永居苦海作津梁。風揚金錫停酸韻，月映明珠破暗關。度盡眾生方成佛，歸依惟願拯存亡。<p>《地藏名號品》經宣演<#sp>（唱題<#sp>誦經）<p>吟偈造業眾生不可窮，故分地獄與天宮。刀山劍樹三千仞，鐵壁銅蛇幾萬重。善惡兩途難隱諱，無常二字不相容。仰憑地藏分身力，金錫明珠處處同。<p>《如來讚歎品》經宣演<#sp>（唱題<#sp>諷經）<p>吟偈大士陰功莫可量，如來金口為宣揚。生天但念慈尊號，愈病惟稱本願章。或鑄金銀銅鐵像，須焚戒定慧心香。見聞一一皆隨喜，普願眾生化吉祥。<p>（加持發菩提心真言<#sp>（至）大悲心真言）<p>歌讚<p>貝葉琅❥，普賢啟問。地獄名號多端，鐵圍山內，寒冰，雪窟，牛耕，拔舌，蛆鐫。地藏王菩薩弘願，琰魔羅遍界周巡。一稱名號，延齡益筭，先亡祖禰生天。<p>《利益存亡品》經宣演<#sp>（唱題<#sp>誦經）<p>吟偈大地眾生造業多，是非人我動干戈。回心向善歸真正，禮拜投誠絕黨阿。果報三途須辯論，存亡兩字莫差訛。若能言下開明了，掀倒須彌直甚麼？<p>《閻羅王眾讚歎品》經宣演<#sp>（唱題<#sp>諷經）<p>吟偈閻羅天子大威雄，判赦惟憑業鏡中。惡至遍身生猛火，福來滿面扇慈風。雖云聖者威而猛，其奈眾生去復逢。故統諸天來啟問，云何地獄不能空？<p>（加持生難遭想真言<#sp>（至）滅惡趣真言）<p>歌讚<p>大鐵圍山，閻羅天子，部領萬億神君。惡毒多毒，主命主疾，狼牙千眼飛身。啟告如來：地藏發慈悲，護念弘深。一稱名號，仰承佛力，咸來稽首能仁。<p>《稱佛名號品》經宣演<#sp>（唱題<#sp>誦經）<p>吟偈能仁悲願數如麻，百億分身現寶霞。拔苦口稱洪名號，度生身掛紫袈裟。天垂寶網重重蓋，地湧金蓮朵朵花。念彼一聲名號者，自然獲福等恒沙。<p>（加持發正覺真言<#sp>（至）六道離苦解脫真言）<p>歌讚<p>梵語伽陀，靈文貝葉，行行寶藏龍宮。端心持誦，一聲名號，自然功德無窮。百億分身示現，十方世界欽崇。慈悲主，門開利益，真果法王雄。<p>南無本尊地藏王菩薩<#sp>（迴向<#sp>奏樂<#sp>下壇）<p>地藏道場二時經偈儀文畢<p>第三時入壇<#sp>（佛龕）<p>仰告諸佛諸菩薩<#sp>（四聲）<p>大眾志誠心，同誦歎佛偈：佛德無邊如大海，無限妙寶集其中。智慧德水鎮常盈，百千勝定咸充滿。<p>禮請儀文當宣演<#sp>大聖地藏王菩薩<p>恭聞如來行願，門門利益於群生；菩薩陰功，念念悲憐於六道。地藏觀福業之不等，即生較量之心；慈尊說布施之重輕，故發修因之報。堅牢地主，宣十種利益之功；忉利天宮，現百千光明毫相。十方諸佛，讚歎而異口同音；百億眾生，見聞者生天利益。觀音大士，重重啟問神功；釋迦如來，一一廣宣威力。如斯悲願，不可思議。囑累人天，當生擁護。<p>（舉）皈依地藏王菩薩<p>比丘（某）等，謹與修齋會主（某），恭炷信香，稽首和南，一心奉請。（標聖位在提綱內）<p>（舉）惟願慈悲常攝受<p>今乃第三時中，將敷猊座，誦演菩薩本願尊經。惟願開重重之方便，放種種之毫光。大啟慈心，加庇我等。音聲朗徹，普遍娑婆。普使見聞，俱蒙利益。慈愍故，悲愍故，大慈愍故。<p>（舉）南無地藏王菩薩<#sp>（納疏<#sp>回壇）<p>凡情上達大圓鏡<#sp>（四聲）<p>（加持諸佛出定真言<#sp>聖賢降真言）<p>警策大眾儀當演<#sp>大聖地藏王菩薩<p>欲伸敷座，先當警策大眾。各各至誠，如法應和。道場清淨眾，各各當志心。志心勤歸依，志心勤禮拜，大聖大慈悲，法報化身佛。遍滿頓漸法，清淨和合僧。大乘悲智人，歷位阿羅漢。惟願聖慈悲，不違本誓願。十方諸賢聖，開受我等請。圓滿所薦嚴，我等當皈依。應生難遭想，勿起放逸心。向諸聖像前，一心頭面禮。濟度諸苦趣，同證涅槃山。今日已往去，永不復退轉。<p>信禮諸佛諸菩薩<p>（加持獻花寶座真言<#sp>（至）聖賢降真言）<p>歌讚<p>已滅瞿曇，未生彌勒，像季法弱魔強。迷頭認影，終日祇顛狂。鬥爭人我堅固，毀正法，違背爺娘。花報現，三災八難，苦海絕津梁。<p>遵我師規鑒在，利生接物，火急回光。世尊指教，元照為提綱。世出世間孝行，思罔極，正好承當。斯法會，難遭難遇，信手炷心香。<p>（迴向）<p>第三時陞座<#sp>（佛龕）<p>（三寶字母真言）<p>歌讚<p>秘密伽陀，如雲似海，難思難議。最要無他事，世尊金口親宣示。四十二字母，法海詳細。有頓教，華嚴廣大，一一明宗旨。<p>自善財童子親參禮，曾為舉揚奧義。法界之中，罪垢多除。陀羅尼藏無邊際，濫觸爰從慈氏。信至道，人間天上，渴仰生歡喜。<p>道場次序儀宣演<#sp>（和）大聖地藏王菩薩<p>切以月含素魄，乃照昏衢；燈炬長明，方通暗室。自他有耀，豈假外求？五智十身，盡在心田之上；六通三昧，不離性地之中。體露真常，非關修證。若離煩惱，即現菩提。覺有異於後先，教遂分於頓漸。不立像法，曷臻無相之玄？非假言詮，難契忘言之妙。所以多寶佛土，用瓔珞以莊嚴；震旦國中，以音聲為佛事。雖別宗流之旨，咸歸解脫之門。入聖超凡，同心異事。恭惟十輪大教主、六道救苦師、本尊願王、冥陽地藏菩薩，夙承佛記，慈視眾生，廣願力以無邊，化多身於六道。曾於婆羅門女，往見無毒鬼王，泣淚求哀，問母生處。因聞業力深重，墮在無間獄中，以聖母供養覺華定自在王如來，母得解脫。又嘗於光目女母，因殺害生靈，後乃墮在三途。女為母故，志心稱念清淨蓮花目如來。夜夢佛身，金色晃耀，告言：汝母當得往生西方。以是因緣，發大誓願：盡未來際不可計劫，所以三途六道，罪苦眾生，誓願救拔。若在地獄，若在餓鬼，若在畜生，如是等人，廣設方便，盡成佛道。然後我等，方成正覺。佛言：地藏菩薩於閻浮提有大因緣，如文殊、普賢、觀音、彌勒，化現百千身，度脫諸眾生。而期願力，尚有彼時，是地藏菩薩，語諸菩薩眾，發廣大願力，救脫於六道恒河沙等眾。是故眾生，應當讚歎。佛言：未來現在，諸世界中，六道群生，臨殞命時，得聞地藏菩薩之名，一歷耳根，永離惡趣。況將寶飾，塑繪尊容，不退初心，彌加敬禮。是人眷屬，造惡業緣，墮在三途，承此妙力，即生天上。何況夙植德本，早種善根，如火增膏，愈明愈熾。佛說地藏慈雲廣佈，慧日遐舒，所以掌露明珠，將破除於❥暗；坐垂一足，蓋誓接於群迷。若能稱硈之心，必獲感通之護。今當歸命，謹為敷揚。幽冥菩薩妙難倫，應現真容處處分。六道四生聞妙法，三途十類沐慈恩。寶珠照徹天堂路，金錫敲開地獄門。是日有情蒙接引，蓮花台上禮慈尊。<p>《較量佈施功德緣品》經宣演<#sp>（唱題<#sp>誦經）<p>吟偈眾生福業有精粗，富貴貧窮及寡孤。帝王大臣諸長者，癃殘瘖啞眾傭夫。都緣夙積分輕重，致使今生別有無。伏請現前伸較量，分明果報不同途。<p>《地神護法品》經宣演<#sp>（唱題<#sp>誦經）<p>吟偈地神聖主號堅牢，道德神通智種高。衛護坤維功赫赫，歸依佛教意昭昭。稻麻竹葦兼金石，火盜兵非與水漂。萬卉豐隆災害息，時時常把戒香燒。<p>（加持解結真言<#sp>（至）破地獄真言）<p>歌讚<p>富貴孤貧，盲愚瘖啞，皆因宿業精粗。能仁啟問，瞿曇聖主，分明一一詳敷。或為國王長者，或為下賤傭夫。冀諸仁者，依經較量，善惡不同途。<p>《見聞利益品》經宣演<#sp>（唱題<#sp>諷經）<p>吟偈如來金口告觀音，讚彼慈尊願力深。身值諸災遭枉橫，或行險道涉山林。水災惡風並百病，幼亡兄弟及雙親。災消所作皆如意，須誦能仁本願經。<p>《囑累人天品》經宣演<#sp>（唱題<#sp>誦經）<p>吟偈慈尊願力妙難量，大地分身現寶光。四七果中親受囑，三千界內總昭彰。天宮啟問虛空藏，佛口惟稱地藏王。大闡威神恣本願，提攜品彙駕慈航。<p>（加持勝幡引路真言<#sp>（至）往生淨土真言）<p>歌讚<p>佛語叮嚀，重重讚歎慈尊。地藏威神，忉利天上，親蒙付囑，皆因愚昧眾生。仗我佛慈心法語，誓願度地獄皆空。明珠金錫，琰魔羅界閻羅王，稽首欽崇。<p>南無地藏王菩薩<#sp>（迴向<#sp>奏樂）<p>胡跪懺悔<#sp>（佛龕<#sp>舉）<p>救苦地藏王菩薩<p>志心頂禮，冥陽教主、救苦導師、地藏王菩薩<p>志心懺悔眾等自從無量劫，沉迷妄想背真如。四生九類斷輪迴，六道三途頻出沒。祇愛耽情恣世樂，不知樂是苦因緣。諸根罪障百千般，咸對慈尊求懺悔。<p>諸根罪過願消滅<p>志心頂禮，冥陽教主、救苦導師、地藏王菩薩眾生自從無量劫，損他物命至今生。不知他苦怨千般，祇要自餐珍百味。冤家業緣難赦宥，鑊湯爐炭定經過。今朝瀝懇告能仁，求懺從前殺生罪。<p>殺生害命罪消滅<p>志心頂禮，冥陽教主、救苦導師、地藏王菩薩眾等自從無量劫，不知取捨是深冤。奪他財寶盜牛羊，吞謀田園侵界至。縱恣偷心行暗昧，豈知天眼見分明。償冤還債幾時休？願懺偷盜造業緣。<p>偷盜罪業願消滅<p>志心頂禮，冥陽教主、救苦導師、地藏王菩薩眾等身為愛染業，耽荒邪境造諸愆。自忙家計盜貪淫，命盡幽關招眾苦。或臥鐵床燋頂背，或把銅柱樂肝腸。今朝發露告醫王，求悔無邊染欲罪。<p>染欲罪過願消滅<p>志心頂禮，冥陽教主、救苦導師、地藏王菩薩眾等自從無量劫，七支忘念息難除。欺心便起虎狼心，謀物頻裝羅綺語。巧詞言希相鬥亂，機曾禮義結冤讎。當來受報見熔銅，今懺消除綺語罪。<p>綺語罪根願消滅<p>志心頂禮，冥陽教主、救苦導師、地藏王菩薩眾等自從無量劫，兩頭扇惑結冤讎。教他骨肉兩分離，使彼親人不相見。地獄門中招拔舌，泥犁苦趣受牛耕。今將口業瀝披誠，求懺從前口業罪。<p>兩舌罪垢願消滅<p>志心頂禮，冥陽教主、救苦導師、地藏王菩薩眾等自從無量劫，不修善信起無明。恐嗟風雨發狂詞，悖逆宗親揚穢語。有時槍刀傷體痛，猶如波浪起災殃。鐵圍湯火報難逃，今禮慈尊求懺悔。<p>悖逆罪業願消滅<p>志心頂禮，冥陽教主、救苦導師、地藏王菩薩無始慳貪業緣重，不修因果作前程。朝朝擾擾辦生涯，日日忙忙營業計。祇道百年長在世，那知一夕便沉淪。今此法會幸難逢，懺悔慳貪諸罪過。<p>慳貪罪過願消滅<p>志心頂禮，冥陽教主、救苦導師、地藏王菩薩無始不曾修善果，心常燥怒若燋燃。或瞋父母怨親人，或害賢良輕善友。但起憎慊生嫉妒，不能和忍學菩提。存亡善惡既無邊，願向法筵伸懺悔。<p>瞋恚罪業願消滅<p>志心頂禮，冥陽教主、救苦導師、地藏王菩薩無始愚癡沒智慧，不修佛法是良緣。合塵背覺毀真詮，嫉善習惡作非事。愛網重重迷去路，真乘寂寂失歸宗。皆因邪見恣貪癡，今仗慈尊求懺悔。<p>愚癡罪過願消滅<p>志心頂禮，冥陽教主、救苦導師、地藏王菩薩眾等心居無妄境，心猿意馬起區分。既然十習積為因，寧免六交同受報。劫劫不曾逢善會，生生惟是到幽冥。願從今日改前非，一切罪冤皆懺悔。<p>三業六根罪消滅<p>志心頂禮，冥陽教主、救苦導師、地藏王菩薩聞說鐵圍深邃處，無邊地獄在其中。火樑火柱火莊嚴，鐵銅鐵城鐵器械。爰現皆由心造作，凌遲儘是惡眾生。今朝投禮告能仁，願懺陰天無間獄。<p>無間獄中罪消滅<p>志心頂禮，冥陽教主、救苦導師、地藏王菩薩聞說荒郊並曠野，無邊鬼類聚其中。頭如華嶽醜形骸，喉似針鋒火相狀。隨逐業風多受苦，皆因慳吝噁心招。今朝眾等禮慈尊，懺悔願消餓鬼罪。<p>餓鬼罪障願消滅<p>志心頂禮，冥陽教主、救苦導師、地藏王菩薩聞說循環報應類，皆因殺害枉烹炮。祇食畜肉快心腸，畜死成人還相報。強奪他財誇伎倆，不還彼債逞嘍囉。因緣會遇定酬償，懺悔願消無間苦。<p>畜生道中罪消滅<p>志心頂禮，冥陽教主、救苦導師、地藏王菩薩誰說業花皆結果？陰陽運度報難逃。隨生欲誨造無明，現世身田因有患。邪氣非災時蹇滯，形枯體重日沉痾。從茲發露禮醫王，懺悔願消疾苦罪。<p>夙疾罪根願消滅<p>志心頂禮，冥陽教主、救苦導師、地藏王菩薩聞說冤家並債主，隨形逐影永相侵。業通三世既三防，事屬一家還一改。怨氣如山山可裂，瞋心似海海須枯。今時迴向證菩提，懺悔願消冤債苦。<p>冤債罪根願消滅<p>志心頂禮，冥陽教主、救苦導師、地藏王菩薩父母恩重難可報，須知父母產生身。懷耽十月體如山，乳哺三年身臭穢。歲去年來漸長大，心強語狂不依遵。一朝婚嫁得團圓，父母便看如外客。<p>五逆不孝罪消滅<p>志心頂禮，冥陽教主、救苦導師、地藏王菩薩父母生身難以報，劬勞恩義幾千般。心甜口苦自如然，四大六情慵似醉。事養營生無暫歇，旦思暮念不曾閒。我今剖露禮慈尊，仰答二親鞠育苦。<p>鞠育罪根願消滅<p>志心頂禮，冥陽教主、救苦導師、地藏王菩薩母欲產時生㽱痛，至於轉動命須臾。幸然母子各平安，血露滿房奚可視？觸污地神並水府，更加殺害造諸僭。虔誠瀝懇告慈尊，報答爺娘臨產苦。<p>臨產罪過願消滅<p>志心頂禮，冥陽教主、救苦導師、地藏王菩薩生下孩兒既洗盡，六親眷屬始開顏。撫憐顧視掌中珠，襁褓扶持懷內寶。抱挾三年並乳哺，回乾就濕要兒安。今時瀝懇禮能仁，報答雙親懷抱苦。<p>乳哺罪根願消除<p>志心頂禮，冥陽教主、救苦導師、地藏王菩薩眾等自從無量劫，於諸法界遍經過。多逢惡友習非犍，罕遇良朋為善事。傲物凌人行暴虐，欺賢罔聖毀忠良。願蒙諸聖力提攜，莫入涅槃常救護。<p>勸請已，歸命禮地藏王菩薩。<p>志心隨喜眾等今朝深慶幸，得獲勝會結良緣。耳聆玉偈滌昏朦，面對金容生敬仰。上報四恩皆獲利，下資七祖盡超昇。一真妙性儻圓明，還入塵勞相度脫。<p>隨喜已，歸命禮地藏王菩薩。<p>志心發願願謝閻浮生極樂，長辭八苦出三途。六親無逐境緣生，萬彙無從心識造。三世業緣俱蕩滌，一乘妙法早圓明。普願法界眾含生，齊證菩提無上道。<p>發願已，歸命禮三寶。<p>眾等聽說，地藏十王重懺偈：眾等奔馳無暫歇，光陰迅速若雲飛。貪名逐利沒休時，白髮紅顏相易變。堪歎世人如聚泡，深嗟世事若浮漚。當時努力早修行，願脫輪迴生正覺。教唆詞訟廣開張，刑勢加臨深屈抑。狼戾虎狠忘德義，機關蛇鼠妒賢人。障人禮誦與修行，退彼道心無所益。犯戒破齋觸供養，毀僧謗佛壞伽藍。謬傳邪語濫宗乘，僻撰玄言安己典。楚撻善人非毀譽，欺凌尊長起憎慊。經營買賣逞豪強，斛秤點瞞圖小利。畋獵毛禽並走獸，罟罾蝦蟆及遊魚。火燒山谷亦無餘，藥毒澗溪白殆盡。女嫁男婚成罪爨，傷胎損子積愆冤。養蠶煮繭剪綾羅，醞釀酒漿拋米穀。洗濯衣裳害蚤虱，赤身露體觸神明。熱湯潑地殺混蟲，不顧行途踏螻蟻。踐毀經書污字像，刻侵樹木作蔥癡。損他利己討便宜，口是心非相反倒。祇向眼前爭氣勢，那知死後有波吒。四蛇三毒貪瞋癡，九結十纏常障染。慚愧今朝方覺悟，慇勤向道自修持。從前無限罪根源，一切志心皆懺悔。<p>懺悔已，歸命禮三寶。<p>志心迴向遍法界中群品類，輪迴苦趣自飄沉。願承讚禮一毫功，迥脫河沙諸業障。世世常蒙佛所化，心心密契法流通。願迴此善等虛空，同與含生登彼岸。眾等久漂生死海，菩提路遠杳難尋。不能自覺出邪途，爭解利他歸正道。五眼六通無棄背，三乘九地苦為登。菩提妙華遍莊嚴，隨所住處常安樂。<p>事法供養儀當演<p>大聖地藏王菩薩<p>比丘（某）等，敬白清淨合會大眾：上來三時仰告，多種宣揚，能事云周，勝緣已畢。悟心見性，三生之彼我相忘；解脫除冤，六類之自他無礙。香花羅列，漸漸凋疏；燈燭熒煌，❥❥披靡。將陳末法之供，豈怠最初之心？純陀之供獻翹勤，香積之敷陳廣大。重將密語，以罄丹衷。梵唄揄揚，丹舒虔斂。伏願一炷氤氳，十方普遍。不異雪山牛首，願如象藏龍宮。更陳萬行之因花，永絕十身之果德。銀碗焰焰，光輝大夜之昏衢；仙果芬芳，永茂深根之固蒂。更以銀河之水，無殊性海之泉。蘋藻交差，廣陳供養。鉢羅和中，人人飽足；曼拏羅上，處處圓成。功德無邊，因緣浩大。伏願諸佛菩薩，上天下地，一切靈神，不以鮮微，願垂攝受，以盡凡情之勤典，承諸佛道之圓明。世出世間，功德圓滿。妙供敷陳理事兼，沉檀鼻觀悟香嚴。銀釭祖焰神光續，金色優曇古佛拈。性水碧波澄海印，蘋婆丹果味甘甜。殷勤奉獻牟尼座，沙界均蒙法雨露。<p>（加持五供養真言<#sp>宣課疏如常）<p>禮別聖賢<p>上來幾晝良霄，（一二三）期勝善，已沐完周。伏願諸佛菩薩，海會聖賢，以垂降格之慈，必賜休祥之慶。六類盡承消滅，一心爭不清涼？戀慕之深，劫石消而難捨；矜憐之甚，滄海竭而奚休？真身雖絕於去來，凡意未忘於阻隔。聊伸禮別，以盡傾虔。更祈在會僧俗真流，勿生懈怠之心，休縱欄珊之意。此乃收因結果，末後慇勤。通霄已荷於恭虔，少刻無令於闕誤。眾等各各志誠，起立禮辭眾聖。當禮別時，（和）禮別聖賢。<p>誠心禮別，上來所請，此法會中，法身毗盧遮那佛、報身盧捨那佛、化身釋迦牟尼佛，願我等所求如意，（和）禮別聖賢。<p>誠心禮別，上來所請，此法會中，導師無量壽佛、藥師琉璃光王佛、無垢淨光佛、熾盛光王佛、十方三世一切諸佛，願我等所求如意，（和）禮別聖賢。<p>誠心禮別，上來所請，此法會中，文殊師利菩薩、普賢王菩薩、大悲觀世音菩薩、大勢至菩薩、救苦地藏王菩薩、解冤結菩薩、彌勒菩薩、光目女菩薩、虛空藏菩薩、金剛藏菩薩、天上人間諸大阿羅漢眾，願我等所求如意，（和）禮別聖賢<p>誠心禮別，上來所請，此法會中，浩浩天京上聖、冥冥地府王官、滔滔水國龍君、烈烈陽間真宰，總三界若幽若顯，盡四府乃聖乃凡，道場該羅，無邊至化，願我等所求如意，（和）禮別聖賢。晝夜精勤廣建修，收因結果欲云休。聖人豈離方洲部？凡輩徒嗟鳳馬牛。既沐光臨深有賴，更祈再會詎無由？誰知一月千江水，無去無來處處周。<p>（加持心月圓滿咒<#sp>奉送聖賢咒）<p>（散金剛界咒<#sp>發遣鬼神咒）<p>（作三不捨<#sp>門外化錢）
。
<juan>地藏慈悲救苦薦福利生道場儀提綱<p>餘杭沙門元照集<p>（打下三陣<#sp>舉梵）歸命敬禮，菩薩地藏王。忉利天宮，世尊稱讚歎。最初發願，獅子奮迅王；歷劫度生，誓願無邊量。苦趣流行，手執金錫杖；鐵圍山中，示現沙門相。統領十王，業鏡當空亮；顯大神通，寶珠光燦爛。壇前教誡<#sp>（佛龕）<p>（舉）人天同聽梵音聲<#sp>（四聲）<p>梵音聲菩薩摩訶莎<#sp>（四聲）梵音初震一聲雷，無限人天眼豁開。怪得香風拂庭戶，龍天圍繞世尊來。<p>詞句輕清，初傳於鷲嶺；梵音雅唱，得自於漁山。阿難陀首唱於竺乾，陳思王終和於華夏。古今同韻，凡聖交參。斯可以契聖達凡，斯可以利生接物。爰將法句，演唱梵音，面位仁師，云何清舉？作梵<p>上來作梵功德，先伸仰答。上壇紺相，八位能仁。五眼六通，辟支羅漢。天地蓋載，日月照臨。國王水土之深恩，父母劬勞之厚德。四恩普報，三有均資。法界含情，同圓種智。<p>（普念）摩訶般若波羅蜜<p>南無《大聖地藏本願經》<#sp>（和）冥陽海會佛菩薩<p>壇前教誡<#sp>（和）《大聖地藏本願經》地藏法會妙難量，龍象交參聽舉揚。曠劫沉迷俱攝化，有何地獄與天堂？<p>比丘（某），稽首和南，敬白清淨大眾：今此地藏菩薩救苦薦福利生道場，幾晝宵中，兩案陞猊，壇前教誡。今乃道場初闡，法席弘開，敷演教科，奉行法事，先伸教誡，然後加持。掌壇法師，一一布露。（入儀至）敬白如是<p>（舉）常精進菩薩摩訶薩<p>吟偈地藏法會作津梁，理道場融事道場。八總相門明日月，一方寸地瑩冰霜。威儀濟濟臨壇❥，模範恢恢正紀綱。教誡倘能遵聖訓，紛紛花雨散天香。<p>南無地藏王菩薩<p>道場法則儀當演<#sp>（和）《大聖地藏本願經》<p>輕慢欺功報應彰，日中影裏怎生藏？儀文備舉分明事，佇聽猊頭為舉揚。會中側耳，師為分張。（儀至）讚聖者德<p>（舉）常不輕菩薩地藏威神詎可量？兩為聖女救慈堂。盡形素仰蓮花目，端坐常稱自在王。一旦佛慈俱感應，二生孝行愈增光。乃知因地勤修證，金口當年善讚揚。<p>表揚咒水儀當演<#sp>（和）《大聖地藏本願經》<p>仰啟靈山大覺尊，金口教演振乾坤。眉間萬億天龍鬼，大震雷音轉法輪。洪儀軌範，師為分明。（儀至）聊伸讚歎<p>（舉）南無無垢淨光佛地藏法會啟壇場，密咒柴油水米香。安息飛煙雲霧捲，蘭膏發焰慧燈光。緇流濟濟皆精潔，賢聖巍巍盡讚揚。法雨滿空甘露灑，道場何處不清涼？<p>欲宣地藏因緣，會集人天龍象。柴油香米，故憑秘密加持；法水齋饈，須仗真言咒讚。<p>（加持大明神咒經<#sp>加持咒柴陀羅尼）<p>（誦大悲咒<#sp>咒油陀羅尼<#sp>阿閦咒<#sp>聰明咒<#sp>咒水香米陀羅尼）<p>（誦大明神咒經<#sp>六部神咒<#sp>諸部因緣<#sp>梵語心經<#sp>（至）聞經佛子罪消滅<#sp>念請水文隨意<#sp>各處灑淨畢）<p>壇場內外悉清淨<p>歌讚<p>一鉢寒泉，蠲除熱惱，功勳莫可量。注想曹溪水，別來幾度春光？凝然湛寂，灌清淨醍醐甘露漿。霏法雨，楊枝灑處，遍滿壇場。<p>普願霑濡，使含識俱蒙出苦鄉；餓殍焦面，了悟自性真常。我今法會，仗秘密伽陀咒讚揚。周沙界，無人無我，盡獲清淨。<p>南無清淨慧菩薩<#sp>（稱念）<#sp>南無清淨慧菩薩<#sp>（迴向）<p>陀羅尼功德皆圓滿<#sp>（四聲）<p>迴向無上佛菩提<#sp>（四聲）<p>恭聞佛心無礙，伽陀開甘露之門；咒力所加，寶剎屋宅化琉璃之色。入意伏願諸佛菩薩，以慈悲力，滿一切心。鑒懇禱於周旋，回威光於頃刻。金鈴一振，薝葡之香徐來；寶號重宣，樓閣之雲大布。化此穢土，速成淨邦。器用受七寶之珍，服食等六珠之妙。一聞密語，俱發善心。業火熾者，盡獲清涼；障垢重者，俱蒙蕩滌。遷趨人天之勝果，頓超圓覺之上乘。宜乎檀信之所求，圓滿道場之勝事。又勞清眾，結增善緣，念十方三世一切諸佛、諸尊菩薩摩訶薩。<p>摩訶般若波羅蜜<p>教誡畢<p>登壇告白<#sp>（佛龕）<p>地藏海會佛菩薩<#sp>（四聲）<p>開壇門部陀羅尼<#sp>（四聲）<p>比丘（某），稽首和南，敬白清淨大眾：今此地藏菩薩慈悲救苦薦福利生道場本願功德經法，義理無窮，功德難量。今欲禮請控告，大眾先須三業清淨，五體端嚴，意口堅持，爾心不二。入五節在儀<#sp>（法不孤起（至）燒香供養）<p>讚歎三寶<#sp>（宣疏<#sp>警策）<p>禮請聖賢<#sp>（標聖位）<p>上來皈依三寶已竟，今當入壇禮請。自有儀文，一一布露。上來有是誠意，控告聖賢。是聖是凡，悉知悉見；天上天下，無不莊嚴；世出世間，普皆饒益。<p>比丘（某），謹與修齋（某），恭炷信香，稽首和南，一心仰告遍法界主清淨法身毗盧遮那佛、圓滿報身盧捨那佛、千百億化身釋迦牟尼佛、當來下生彌勒尊佛、西方教主阿彌陀佛、十方無邊世界不可說不可說一切諸佛、過去有佛、獅子奮迅具足萬行如來、覺華定自在王如來、一切智成就如來、清淨蓮花目如來、無相如來、無邊身如來、寶相如來、波頭摩勝如來、獅子吼如來、拘留孫如來、毗婆屍如來、寶勝如來、寶相如來、袈裟幢如來、大通山王如來、恒河沙佛如來、淨月佛如來、山王佛如來、智勝佛如來、淨明王佛如來、智成就佛如來、無上佛如來、妙身佛如來、滿月佛如來、月面佛如來、十方海會一切諸佛如來，惟願萬億花台離淨土，百千寶蓋覆虛空，光降道場，證盟修奉。願此信香，普同供養。<p>謹爇信香，稽首和南，一心仰告大慈大悲文殊師利法王子菩薩摩訶薩、普賢王菩薩、觀世音菩薩、攝佞佛人得大勢至菩薩、彌勒菩薩、無邊身菩薩、虛空藏菩薩、大慈大悲冥陽救苦地藏王菩薩、化身光目女解脫菩薩摩訶莎、百千萬億無量世界所有地獄處分身地藏王菩薩、如來聖母摩耶夫人、❥中啟問定自在王菩薩、普廣菩薩、化身無毒財首菩薩、設食供養大孝光目女人、救親離苦婆羅聖女、地藏啟問大辦長者、久證無生化度十方現身長者、堅牢地神、緣覺、聲聞、阿羅漢眾，惟願身垂瓔珞，頂戴寶冠，光降道場，主盟修奉。願此信香，（和）普同供養。<p>稽首和南，一心仰請釋迦提婆因陀羅大天帝、大千界主摩醯首羅天帝、中千界主大梵天王、小千界主釋提桓因天帝、二十八天諸天上帝、三官天子、四方天王、三元三品三官大帝、五方五老天君、十一活曜真君、二十八宿星君、十二宮分尊神、流年災福星斗、合家所屬本命星君、遍天列像斗杓玄衡，惟願聖慈臨幸花壇，主盟修奉。願此信香，（和）普同供養。<p>稽首和南，一心仰告四方天王，須焰摩天、兜率陀天、化樂天、他化自在天天帝，梵眾天、梵輔天、大梵天天帝，少光天、無量光天、光音天天帝，少淨天、無量淨天、遍淨天天帝，福生天、福愛天、廣果天天帝，無想天、無煩天、無熱天天帝，善見天、善現天、色究竟天、摩醯首羅天天帝，乃至非想非非想處天天帝，一切天眾、龍眾、鬼神等眾，惟願聖慈臨幸花壇，主盟修奉。願此信香，（和）普同供養。<p>稽首和南，歸命禮請東嶽天齊仁聖帝、四岳四天聖帝、嶽府嘉慶一切仙眷、北陰酆都大帝、酆都六洞魔王、酆都無鞅聖眾，復有他方國土及娑婆世界海神、江神、河神、樹神、山神、地神、川澤神、苗稼神、晝神、夜神、空神、飲食神、草木神、威靈等，惟願聖慈降格花壇，主盟修奉。願此信香，（和）普同供養。<p>稽首和南，一心奉請水府扶桑大帝、大川四瀆源王、九江四海龍王、溪源潭洞真宰、五湖水帝、十二溪真、蓬萊三島、浪苑仙鄉、水府界中一切部眾，惟願聖慈降格花壇，主盟修奉。願此信香，（和）普同供養。<p>稽首和南，一心奉請地府秦廣都曹大王、初江龜錄大王、宋帝明曹大王、仵官元琳大王、閻羅明賢大王、變成鶴庭大王、泰山寶畦大王、平政圭元大王、都市紫炁大王、轉輪配生大王、生祿判官、趙判官、王判官、夏侯判官、崔判官，眾掌預修院、受生院、功德司官，二十四案、七十四司、六院尚書、曹僚等眾，惟願聖慈降幸花壇，證盟修奉。願此信香，（和）普同供養。<p>稽首和南，一心奉請忉利天宮閻羅天子所統他方國土及娑婆世界諸大鬼王、惡目鬼王、啖血鬼王、啖精氣鬼王、啖胎卵鬼王、行病鬼王、攝毒鬼王、慈心鬼王、福利鬼王、大愛敬鬼王、無毒鬼王、多惡鬼王、大諍鬼王、白虎鬼王、血虎鬼王、赤虎鬼王、散殃鬼王、飛身鬼王、電光鬼王、狼牙鬼王、千眼鬼王、啖獸鬼王、負石鬼王、主耗鬼王、主禍鬼王、主食鬼王、主財鬼王、主畜鬼王、主禽鬼王、主獸鬼王、主魅鬼王、主產鬼王、主命鬼王、主疾鬼王、主險鬼王、三目鬼王、四目鬼王、五目鬼王、祁利失王、大祁利失王、祁利叉王、大祁利叉王、阿那吒王、大阿那吒王、牛頤獄卒、馬面夜叉、鳥嘴魚腮、黃幡豹尾、追押二魂使者、黃衣業道神君、奈河渡江使者、橋樑主執之神、陰府界中一切部眾，恭望聖慈臨幸花壇，主盟修奉。願此信香，（和）普同供養。<p>稽首和南，一心奉請陽元宮廟祀典百神、行年太歲、至德尊神、當境城隍、土主、裡社之神、病司現化氣候神王、土府至尊、九壘高皇大帝、土司二千食祿官君、家堂香火福神、太陽司命灶君、住宅土地龍神、十二支干禁忌、當處土地、裡域都官、三界功曹使者、四直等神、主道場神、金剛龍梵、法會所請無量之神，恭望聖慈臨幸花壇，證盟修奉。願此信香，（和）普同供養。<p>再炷信香，一心召請當齋亡者（某），洎門中先近老少姻親眷屬等魂，留赴道場，領霑功德。<p>再爇信香，一心攝召鐵圍山間，起教大士、面燃鬼王，所統領者三十六部薜荔多徒，承佛神力，留赴寒林，領霑濟度。<p>惟願慈悲常攝受<#sp>（入儀（至）迴向）<p>道場功德儀當演<p>大聖地藏王菩薩<p>佛以三身圓滿，十號周全，出則大振乾坤，無等無雙；入則澄湛虛空，無言無說。現神通，攪長河為酥酪；淨方便，變大地作黃金。毛吞巨海，芥納須彌。人間天上總歸依，此界他方咸敬仰。一段洪文，請師宣揚。<p>（入儀至）皆共成佛道<p>（加持天府（至）閻羅王眾真言）<p>惟願慈悲常攝受<#sp>（迴向）<p>初時入壇<#sp>（佛龕）<p>仰告海會佛菩薩<#sp>（四聲）<p>大眾志誠心，同誦歎佛偈：佛面猶如淨滿月，亦如千日放光明。圓光普照於大千，喜捨慈悲皆具足。<p>敘禮請儀當宣演<#sp>（和）大聖地藏王菩薩<p>比丘（某），稽首和南，敬白清淨大眾：今此初伸禮請，經法功德，義理難窮，可以消災度厄，可以請福延齡，可以拔罪解冤，可以生天作佛。言言見諦，句句全彰。發願云：眾生度盡，方證菩提；地獄未空，誓不成佛。聞此大願，豈不偉哉？所有儀文，法師布露。（入儀至）普皆饒益<p>歸依地藏王菩薩<p>比丘（某），稽首和南，百拜禮請。（列聖位，依前禮請至儀內。警策畢。<#sp>迴向）<p>第一時陞座<#sp>（佛龕）<p>（加持字母陀羅尼）<p>初登寶座，會集人天。四十二字母真言，加持念誦。<p>歌讚<p>秘密伽陀，如雲似海，難思難議。最要無他事，世尊金口親宣示。四十二字母，法海詳細。有頓教，華嚴廣大，一一明宗旨。<p>自善財童子親參禮，曾為舉揚奧義。法界之中，罪垢多除。陀羅尼藏無邊際，濫觸爰從慈氏。信至道，人間天上，渴仰生歡喜。<p>皈依地藏王菩薩<p>道場儀序當宣演<#sp>大聖地藏王菩薩黃面瞿曇大法王，音聲寶鐸帶天香。欲崇善果資冥福，四品經題仔細詳。<p>比丘（某），稽首和南，敬白清淨大眾：今此法會，兩案陞猊，初陳敷誦。道場法則，豎立壇儀。望聖意以昭彰，整凡心而懈怠。此齋之設，非小補哉！種種祈福禳災，一一消冤拔苦。若存若歿宜可設，是葷是酒戒之哉。隨喜見聞，薰成種智。仁師講序，大眾樂聞。<#sp>入儀三覺圓明大導師，歷經沙劫指迷津。眾生度盡方成佛，地獄空時現化身。一顆明珠為海藏，六環金錫振天輪。願垂金手提含識，普使同為解脫人。<p>南無地藏王菩薩<p>（加持結跏趺座真言）<p>《忉利天宮神通品》經宣演<p>大聖地藏王菩薩<p>婆羅門女，地藏分身。知母氏造惡之深，告覺華自在王佛，感夢遊於地獄，無毒稽首來迎。悅帝利以生天，脫幽沉而離苦。功因孝行，敢不歸依？大眾同音，誠心朗誦。<p>（入第一品經）<p>吟偈菩薩弘誓妙難窮，十地增修道轉濃。長者子身求佛像，婆羅門女獲靈通。覺華示相因思孝，慈母生天賴善功。總是菩薩名地藏，化身南北與西東。<p>南無地藏王菩薩<p>《分身集會品》經宣演<#sp>（和）大聖地藏王菩薩<p>分身集會，所有地獄之中；誓願弘深，不處天宮之內。化諸剛強罪苦，咸令調伏其心。依教遺言，遵佛形像。冀諸大眾，朗誦真經。<p>（入第二品經）<p>吟偈如來慈念憫娑婆，惡習剛強造業多。生死妄緣皆是爾，涅槃真實豈由他？瞿曇設教觀仁者，地藏分身化愛河。示現百千諸國土，悉令調伏禮彌陀。<p>（加持獻花寶座真言<#sp>（至）禮拜聖賢真言）<p>歌讚<p>誓願弘深，獅子奮迅，具足萬行莊嚴；眾生度盡，方成正果，說法度人天。覺華自在王佛，婆羅聖女救親，孝行因緣。大慈仁者，悲憐苦海，分身化現三千。<p>《觀眾生業緣品》經宣演<#sp>（和）大聖地藏王菩薩<p>佛母摩耶，請問眾生業報；能仁聖者，為分各獄因緣。或行不孝而不敬三寶，或行殺盜淫而恣凶萬狀。千千罪障，劫劫難逃。生前惡業有珠分，死後定沉無間獄。灰河火鑊，鐵狗銅蛇。萬種辛酸，一言靡盡。仰憑大眾，同誦真經。<p>（入第三品經）<p>吟偈聖母恭詢善惡因，能仁一一為諮陳。鐵城萬里名無間，地獄千扃各有神。任爾羌胡並貊狄，何分富貴與孤貧？生前若不知慚愧，難免其中受苦辛。<p>《閻浮眾生業感品》經宣演<#sp>（和）大聖地藏王菩薩<p>兩國相鄰，念人民而沉業海；二王同誓，隨願力以作舟航。一發無上正真心，果因成就；一願眾生皆度盡，方證菩提。光目興孝道之心，羅漢指歸依之路。女生信敬，母獲人天。一段靈文，同音念誦。<p>（入第四品經）<p>吟偈兩國相鄰各一方，同興願力化豪強。思親渴仰蓮花目，啟問先因自在王。光目女身行孝道，如來金口演靈章。若能行此菩薩行，萬億龍天共讚揚。<p>（加持佛慈護真言<#sp>（至）四果阿羅漢真言）<p>歌讚<p>聖母摩耶悲憐六道，慇勤請問來因；慈尊開導人間善惡，地獄果報分明。二國王悲心發願，光目女孝行思親。冀諸仁者，無人無我，同音朗誦真經。<p>南無地藏王菩薩<p>（迴向<#sp>奏樂<#sp>下壇）<p>第二時入壇<#sp>（佛龕）<p>仰告諸佛諸菩薩<#sp>（四聲）<p>大眾志誠心，同誦歎佛偈：佛身晃耀等金山，清淨殊特無倫匹。亦如妙高功德海，故我稽首佛山王。<p>敘禮請儀當宣演<#sp>大聖地藏王菩薩<p>今當第二時中，入壇禮請，自有儀文。掌壇法師，一一布露。（入儀至）聞斯五品<p>歸依地藏王菩薩<p>比丘（某）等,稽首和南,百拜禮請。（列聖位，依前仿禮請）<p>惟願慈悲常攝受<#sp>（入儀內<#sp>警策畢）<p>（迴向<#sp>下壇）<p>第二時陞座<p>加持字母陀羅尼<#sp>（二聲）<p>重登寶座，會集人天。楞嚴字母，作法供養。<p>歌讚<p>秘密伽陀，如雲似海，難思難議。最要無他事，世尊金口親宣示。四十二字母，法海詳細。有頓教，華嚴廣大，一一明宗旨。<p>自善財童子親參禮，曾為舉揚奧義。法界之中，罪垢多除。陀羅尼藏無邊際，濫觸爰從慈氏。信至道，人間天上，渴仰生歡喜。<p>本末因緣儀當演<#sp>大聖地藏王菩薩大覺能仁法報身，梵音初震海潮音。見前在會諸仁者，端嚴重宣地藏經。<p>比丘（某），稽首和南，敬白清淨大眾：今此地藏菩薩慈悲救苦薦福利生道場本願功德經法，第二時中，敷揚妙義，重轉法輪。五品真經，一乘解脫。有何奇異，未可聞乎？<p>（儀至）皈依正等覺<p>頌偈心融悲智願難量，歷劫弘慈救苦殃。不向泥洹登正覺，永居苦海作津梁。風揚金錫停酸韻，月映明珠破暗關。度盡眾生方成佛，歸依惟願拯存亡。<p>《地獄名號品》經宣演<#sp>（和）大聖地藏王菩薩<p>地獄重重，極者八寒八熱；羅叉隊隊，森然非鬼非人。向善者姓註青篇，判生天道；造惡者名標黑籍，押入鐵圍。夜叉暗裏食人心，獄卒台邊焚火鑊。凜然偉矣，良可悲哉！本願靈章，同音朗誦。<p>（誦第五品經）造業眾生不可窮，故分地獄與天宮。刀山劍樹三千仞，鐵壁銅蛇幾萬重。善惡兩途難隱諱，無常二字不相容。仰憑地藏分身力，金錫明珠處處同。<p>《如來讚歎品》經宣演<#sp>（和）大聖地藏王菩薩<p>金口重宣，讚地藏威神之力；玉毫遍照，告天龍人鬼之聞。善哉！普廣發慈悲；偉矣！如來開利益。一聞妙語，十惡冰消。貝葉琅❥，如法誦念。<p>（入第六品經）大士陰功莫可量，如來金口為宣揚。生天但念慈尊號，愈病惟稱本願章。或鑄金銀銅鐵像，須焚戒定慧心香。見聞一一皆隨喜，普願眾生化吉祥。<p>（加持發菩提心真言<#sp>（至）大悲心真言）<p>歌讚<p>貝葉琅❥，普賢啟問。地獄名號多端，鐵圍山內，寒冰，雪窟，牛耕，拔舌，蛆鐫。地藏王菩薩弘願，琰魔羅遍界周流。一稱名號，延齡益筭，先亡祖禰生天。（舉佛）<p>《利益存亡品》經宣演<#sp>（和）大聖地藏王菩薩<p>地藏能仁，悲念常憂於苦海；大辯長者，傾心啟問於蓮台。豁開生七之良因，遍說百千之業罪。勸修善果，廣佈福田。如是精勤，存亡利益。仰惟大眾，同運潮音。<p>（入第七品經）大地眾生造業多，是非人我動干戈。迴心向善歸真正，禮拜投誠絕黨阿。果報三途須辯論，存亡兩字莫差訛。若能言下開明了，掀倒須彌直甚麼？<p>《閻羅王眾讚歎品》經宣演<#sp>（和）大聖地藏王菩薩<p>閻羅天子，統惡毒多毒之鬼；瞿曇老子，說今世後世之因。眾生業障無邊，纔出輪迴而又入。百歲榮枯有限，未遑樂極以悲來。一生如石火電光，萬事若朝霞曉露。頓然醒悟，火急修持。本願真經，朗然誦念。<p>（入第八品經）閻羅天子大威雄，判赦惟憑業鏡中。惡至遍身生猛火，福來滿面扇慈風。雖云聖者威而猛，其奈眾生去復逢。故統諸天來啟問，云何地獄不能空？<p>（加持生難遭想真言<#sp>（至）滅惡趣真言）<p>歌讚<p>大鐵圍山，閻羅天子，部領萬億神君。惡毒多毒，主命主疾，狼牙千眼飛身。啟告如來：地藏發慈悲，護念弘深。一稱名號，仰承佛力，咸來稽首能仁。（舉佛）<p>《稱佛名號品》經宣演<#sp>（和）大聖地藏王菩薩<p>過去如來名號，難見難聞；當來稱讚功勳，無邊無量。一歷耳根者，得生六欲；何況持誦者，定滅千災。繪塑莊嚴，金銀刻鑄。旦夕香花克備，更須禮拜慇勤。見生利益難量，過去津梁罔極。稱佛名號，果報如斯。諦聽端嚴，誦經如法。<p>（入第九品經）<p>吟偈能仁悲願數如麻，百億分身現寶霞。拔苦口稱洪名號，度生身掛紫袈裟。天垂寶網重重蓋，地湧金蓮朵朵花。念彼一聲名號者，自然獲福等恒沙。<p>（加持發正覺真言<#sp>（至）六道離苦解脫真言）<p>歌讚<p>梵語伽陀，靈文貝葉，行行寶藏龍宮；端心持誦，一聲名號，自然功德無窮。百億分身示現，十方世界欽崇。慈悲主門開利益，真果法王雄。<p>南無地藏王菩薩<#sp>（迴向）<p>地藏慈悲拔苦薦福利生道場提綱二時畢<p>第三時入壇<#sp>（鎖佛龕）<p>仰告諸佛諸菩薩<#sp>（四聲）<p>大眾志誠心，同誦歎佛偈：佛德無邊如大海，無限妙寶集其中。智慧德水鎮常盈，百千勝定咸充滿。<p>禮請儀文當宣演<#sp>大聖地藏王菩薩<p>比丘（某）等，敬白清淨大眾：今此第三時中，欲伸禮請，自有儀文，法師布露。（儀至）當生擁護<p>歸依地藏王菩薩<p>比丘（某），謹與修齋（某），恭炷信香，稽首和南，一心奉請，遍法界中。（標聖位，依前禮請）<p>惟願慈悲常攝受（入儀內<#sp>宣疏<#sp>納疏<#sp>回壇）<p>凡情上達大圓鏡<#sp>（四聲）<p>（加持諸佛出定真言<#sp>（至）聖賢降真言）<p>入警策大眾<p>（加持獻花寶座真言<#sp>聖賢降真言<#sp>歌讚<#sp>迴向）<p>第三時陞座<p>加持字母陀羅尼<#sp>（二聲）<p>重登寶座，會集人天。三寶字母，加持念誦。<p>歌讚<p>秘密伽陀，如雲似海，難思難議。最要無他事，世尊金口親宣示。四十二字母，法海詳細。有頓教，華嚴廣大，一一明宗旨。<p>自善財童子親參禮，曾為舉揚妙義。法界之中，罪垢多除。陀羅尼藏無邊際，濫觴爰從慈氏。信至道，人間天上，渴仰生歡喜。（舉佛）<p>道場次序儀宣演稽首釋迦大慈父，地藏海會眾聖賢。今當敷座了真經，望聖慈悲密加護。<p>比丘（某），稽首和南，敬白清淨大眾：今此地藏菩薩慈悲救苦薦福利生道場本願功德經法，第三時中，敷揚妙義，轉誦雄文。掌壇法師，一一布露。（儀至）謹為敷揚<p>吟偈幽冥菩薩妙難倫，應現真容處處分。六道四生聞妙法，三途十類沐慈恩。寶珠照徹天堂路，金錫敲開地獄門。是日有情蒙接引，蓮花台上禮慈尊。<p>《較量佈施功德緣品》經宣演<#sp>（和）大聖地藏王菩薩<p>業道眾生，有千生受福而一身受福；輪迴六道，或富者何如而貧者何如？地藏王啟大悲心，釋迦佛講宣奧旨。若是國王長者，應當一視同仁；如逢瘖啞貧窮，務在等與布施。如此百千萬劫，幸得七寶豐盈。心口堅持，功德無量。鐘聲振玉，經法宣演。<p>（入第十品經）<p>吟偈眾生福業有精粗，富貴貧窮及寡孤。帝王大臣諸長者，癃殘瘖啞眾傭夫。都緣夙積分輕重，致使今生別有無。伏請現前伸較量，分明果報不同途。<p>《地神護法品》經宣演<#sp>大聖地藏王菩薩<p>草木珍沙，大地總關於聖主；稻麻竹葦，坤維皆稟於堅牢。利濟無窮，神通莫測。所有山川土地，乃至水火風災，若稱地藏之洪名，必降神威而擁護。一音首唱，十種功圓。五體端莊，誦經如法。<p>（入第十一品經）<p>吟偈地神聖主號堅牢，道德神通智種高。衛護坤維功赫赫，歸依佛教意昭昭。稻麻竹葦兼金石，火盜兵非與水漂。萬卉豐隆災害息，時時常把戒香燒。<p>（加持解冤結真言<#sp>（至）破地獄真言）<p>歌讚<p>富貴孤貧，盲愚瘖啞，皆因宿業精粗。能仁啟問，瞿曇聖主，分明一一詳敷。或為國王長者，或為下賤傭夫。冀諸仁者，依經較量，善惡不同途。（舉佛）<p>《見聞利益品》經宣演<#sp>大聖地藏王菩薩<p>佛說地藏功能，見聞利益普告，天龍讚歎，異口同音。觀音興問敬之心，我佛發慈悲之念。或當墮諸惡道，或有重病縈身，或家多凶異，而或少失雙親，或身入溝❥音督，而或風漂河海。般般毒事，種種災殃。或稱地藏洪名，或禮菩薩形像，自然諸災化散，萬事如心。一品真經，端嚴念誦。<p>（入第十二品經）<p>吟偈如來金口告觀音，讚彼慈尊願力深。身值諸災遭枉橫，或行險道涉山林。水災惡風並百病，幼亡兄弟及雙親。災消所作皆如意，須誦能仁本願經。<p>《囑累人天品》經宣演<#sp>（和）大聖地藏王菩薩<p>世尊立教，無非利益眾生；地藏興慈，盡出仁人本願。顯是涅槃之理，方垂囑累之因。未來世中，常當擁護。化諸惡識，速悟正真。五體端嚴，誠心朗誦。<p>（入十三品經）<p>吟偈慈尊願力妙難量，大地分身現寶光。四七果中親受囑，三千界內總昭彰。天宮啟問虛空藏，佛口惟稱地藏王。大闡威神恣本願，提攜品彙駕慈航。<p>（加持勝幡引路真言<#sp>（至）往生淨土真言）<p>歌讚<p>佛語叮嚀，重重讚歎慈尊。地藏威神，忉利天上，親蒙付囑，皆因愚昧眾生。仗我佛慈心法語，誓願度地獄皆空。明珠金錫，琰魔羅界閻羅王，稽首欽崇。<p>南無地藏王菩薩<p>（迴向<#sp>奏樂<#sp>三時畢）<p>（次下座<#sp>儀內入壇懺悔）<p>事法供養儀當宣演<#sp>（和）大聖地藏王菩薩<p>地藏海會表精虔，海篆蒼雲慧炬燃。性水蘋婆呈供養，五般奉獻法王前。事法供養，師為莊<p>（下殘）
。
<juan>地藏慈悲救苦薦福利生道場密教<p>（先辦齋具完備，事事安於壇前。）壇前教誡<#sp>唱題<#sp>（俱要按綱要在儀內行）<p>大明神咒經<p>觀自在菩薩行深般若波羅蜜多時，照見五蘊皆空，度一切苦厄。舍利子，色空故無惱壞想，受空故無受想，相空故無智想，行空故無作想，識空故無覺想。何以故？舍利子，非色異空，非空異色。色即是空，空即是色。受、想、行、識，亦復如是。舍利子，是諸法空相，不生不滅，不垢不淨，不增不減。是空法，非過去，非未來，非現在。是故空中無色，無受、想、行、識，無眼、耳、鼻、舌、身、意，無色、聲、香、味、觸、法，無眼界，乃至無意識界。無無明，亦無無明盡，乃至無老死，亦無老死盡。無苦、集、滅、道，無智亦無得，以無所得故。菩提薩埵，依般若波羅蜜多故，心無罣礙。無罣礙故，無有恐怖，遠離一切顛倒夢想苦惱，究竟涅槃。三世諸佛，依般若波羅蜜多故，得阿耨多羅三藐三菩提。故知般若波羅蜜多，是大神咒，是大明咒，是無上咒，是無等等咒。能除一切苦，真實不虛，故說般若波羅蜜多咒。即說咒曰：竭諦竭諦，波羅竭諦，波羅僧竭諦，菩提娑婆訶。<p>加持咒柴陀羅尼地藏願力難窮盡，能與眾生作福緣。柴油淨水誦真言，所冀吉蠲無觸穢。<p>南無佛陀耶。南無達摩耶。南無僧伽耶。南無阿利耶。跋盧吉帝。攝皤囉耶。菩提薩埵耶。摩訶薩埵耶。摩訶迦魯尼迦耶。哆癙他。阿私陀私。呼嚕呼嚕。周樓蘇樓。娑婆訶。（止）<p>誦大悲咒<p>南無喝囉怛那。哆囉夜耶。南無。阿利耶。婆盧羯帝。爍鉢囉耶。菩提薩埵婆耶。摩訶薩埵婆耶。摩訶迦盧尼迦耶。唵。薩皤囉罰曳。數怛那怛寫。南無。悉吉㗚。埵伊蒙。阿利耶。婆盧吉帝。室佛囉。楞馱婆。南無。那羅謹墀。醯利摩訶。皤哆沙咩。薩婆阿他豆輸朋。阿逝孕。薩婆薩哆。那摩婆伽。摩罰特豆。怛姪他。唵。阿婆盧醯。盧迦帝。迦盧帝。夷醯利摩訶。菩提薩埵。薩婆薩婆。摩囉摩囉。摩醯摩醯。唎馱孕。俱盧俱盧羯蒙。度盧度盧。罰闍耶帝。摩訶罰闍耶帝。陀羅陀羅。地利尼。室佛囉耶。遮囉遮囉。摩麼罰摩囉。穆帝❥。伊醯伊醯。室那室那。阿囉嘇。佛囉舍利。罰沙罰嘇。佛囉捨耶。呼盧呼盧。摩囉。呼盧呼盧醯唎。娑囉娑囉。悉唎悉唎。蘇盧蘇盧。菩提夜。菩提夜。菩馱夜。菩馱夜。彌帝唎夜。那囉謹墀。地唎瑟尼那。波夜摩那。娑婆訶。悉陀夜娑婆訶。摩訶悉陀夜。娑婆訶。悉陀喻藝室皤囉夜。娑婆訶。那囉謹墀。娑婆訶。摩羅那羅。娑婆訶。悉囉僧阿穆佉耶。娑婆訶。娑婆摩訶悉陀夜。娑婆訶。者吉囉。阿悉陀夜。娑婆訶。波陀摩羯悉陀夜。娑婆訶。那囉謹墀。皤伽囉耶。娑婆訶。摩婆利勝羯囉夜。娑婆訶。<p>南無喝囉怛那。哆囉夜耶。南無。阿利耶。婆盧吉帝。爍皤囉夜。娑婆訶。唵。悉殿都。漫哆囉。跋馱耶。娑婆訶。金剛勝莊嚴。娑婆訶。魔軍勝莊嚴。娑婆訶。唵。跋折囉。室唎耶。娑婆訶。（止）<p>加持咒油陀羅尼大行為油資智炬，森羅萬像煥心光。燈燈傳照遍三千，更仗密言為讚助。<p>南無佛陀耶。南無達麼耶。南無僧伽耶。南無阿利耶。拔盧吉帝。爍皤囉耶。菩提薩埵耶。摩訶薩埵耶。摩訶迦嚕尼迦耶。多癙他。私利私利。地利地利。地利私利。娑婆訶。（止）<p>東方阿閦佛滅罪神咒稽首東方歡喜國，威德廣大阿閦尊。不違本願救眾生，誓度有情超苦海。十三大罪難懺悔，此咒能令得消除。辟支羅漢及凡流，誦念總達菩提岸。<p>南謨。婆伽嚩帝。阿屈芻。毗夜耶。怛他誐多耶。阿囉訶帝。三藐三菩陀耶。怛你也他。唵。誐誐寧。誐誐寧。盧枳帝。盧枳帝。答魯吒寧。答魯吒寧。怛囉叉寧。怛囉叉寧。波播囉帝。婆播囉帝。賀多寧。賀多寧。婆囉賀多寧。婆羅賀多寧。娑哩縛。揭哩摩。鉢哩波羅耶。阿曲芻。鞞野耶。度娑訶。<p>求聰明神咒稽首圓通真大士，宣揚神咒破愚朦。二百萬遍我今持，智慧圓通觀自在。<p>唵。波囉。波囉。三波囉。三波囉。微舒利耶。微舒利耶。利輸陀耶。利輸陀耶。唵。安寧。安寧。室哩耶。娑婆訶。（止）<p>加持咒水香米陀羅尼<p>咒水真言蕩穢消塵由法力，資生利物豈徒然？閻浮五濁頓蠲除，更仗密咒為讚助。<p>唵。阿暮伽。惹囉波羅。塞囉嚩。❥❥。<p>咒香真言名香達信非輕易，壇會無為供養初。欲憑秘咒為誠心，願錫香嚴通勝妙。<p>唵。波頭迷。旃檀摩尼。摩訶遮。筏囉吽。<p>咒米真言地前加行資糧位，等妙皆由此位成。色身安快暮增修，故誦密言伸供養。<p>唵。嚩囉哩耶。娑婆訶。<p>（入六部神咒<#sp>入諸部因緣）<p>加持梵語心經陀羅尼仰啟真空無相教，梵音不譯頗難思。昔因三藏往西天，遂感觀音親教授。誦念除危並滅罪，聽聞獲福與延齡。咸期不退菩提心，一切善根速成就。<p>唵。叭嚩孃。波囉密多。逆鄰那耶。素怛囉。阿利耶。嚩嚕枳帝。濕嚩嚕。沒帝薩埵。沒嚴鼻覽。叭囉娘。波囉密多。左焰左夜嚩汝也。嚩嚕伽耶。底薩麼畔左。思騫馱。薩埵惜。薩波婆。嚩戌涅婆。設帝薩嚩易賀舍利。卜怛囉嚕畔。戌涅戌涅。馱嚩汝畔。嚕畔那鼻那。戌涅哆。戌涅那耶。那鼻那。雪嚕畔耶。嚩夜嚕畔。戌涅馱耶。戌捏多。娑嚕畔。❥嚩彌嚩吠那曩。散虔娘。散娑娑伽囉。尾虔娘。南伊賀。舍利卜怛囉。薩囉嚩達麼。戌涅哆。落叉拏。阿耨多畔左。阿寧耶嚕馱。阿麼邏。阿微野摩那。阿奴那。阿婆離。布囉拏。哆薩沒。舍利卜怛囉。戌涅那耶。戌涅馱。那嚕畔。曩吠那喃。散虔娘。娑婆散虔囉。尾虔娘。那研初怛囉。伽囉拏。唧賀娑伽耶。摩那惜。雪嚕畔。設達言。馱囉婆娑。叭囉瑟吒。尾演達麼。曩研初大都。夜嚩那。莫汝尾虔娘大都。那尾涅。那尾涅。那微娘叉欲。那微娘叉欲。夜嚩那。左囉嚩囉喃。那左囉。嚩囉拏叉欲。那奴伽。三昧陀耶。寧嚕馱嚩。失寧娘。尾虔娘。那叭微底。那脾薩摩耶。哆薩沒那。叭囉微底。娑哆沒地薩埵喃。叭囉娘。波囉密哆。嚩室鄰也。尾賀囉耶。只哆嚩囉拏。只哆嚩囉拏。那昔底。答麼那。叭囉速都。尾婆哩。菩提伽囉。拏寧瑟吒。亦寧摩那。的鄰達摩野。嚩昔鉢哆。薩埵沒馱。叭囉孃。叭囉密哆。嚩室憐也。拏答覽。三藐三菩陀。摩鼻三滿哆。嚩室寧娘。尾演叭囉娘。波囉密哆。摩訶曼怛囉。摩訶尾欲曼怛囉。阿耨哆羅曼怛囉。阿娑摩娑鼻曼怛囉。薩嚩奴佉。叭囉舍麼耶。薩底耶。摩舍讚野。達麼叭囉娘。波囉密哆。暮忌都。曼怛囉。但雪多。雪帝雪帝。波囉雪帝。波囉僧雪帝。菩提娑婆訶。（止）<p>聞經佛子罪消滅<p>（念請水文一遍<#sp>各處灑淨<#sp>迴向）<p>地藏教誡咒畢<p>入壇啟請<p>加持淨三業真言業垢本來無自性，還因妄執起塵根。但存一念妄不生，業性了然無可得。<p>南無。薩嚩婆皤秫陀。薩嚩達麼。娑嚩婆嚩秫度含。（止）<p>加持焚香真言信心一念周沙界，五分香雲遍十方。願憑感格聖賢心，寶網光中齊出現。<p>唵（引）。跋折囉。度鞞惡。（止）<p>加持灑淨真言華藏海波融性相，閻浮檀水自清涼。今將密語更宣揚，遍灑道場周沙界。<p>南無。三滿哆。沒馱喃。唵。阿鉢囉底。三迷伽耶。三迷三滿哆。奴偈諦。鉢囉吃嘌底。微輸睇。達麼馱都。微輸達你。娑婆訶。（止）<p>加持淨壇真言凡地輒將嚴法席，唯憂垢濁未蠲除。金仙秘密舉揚時，所冀香壇悉清淨。<p>唵（引）。囉儒祖。跋誐多。薩囉嚩達麼。（止）<p>加持結界真言唯是娑婆多穢污，邪魔外道悉侵凌。今將密語淨香壇，憑此結成金剛界。<p>唵（引）。商迦羯唎。摩訶三昧耶。盤陀盤陀。娑婆訶。止<p>加持散花真言已淨香壇無垢濁，結成地界悉嚴持。我今敷演妙伽陀，散眾寶花陳供養。<p>唵（引）。荷暮伽。荷拏舍縒野。鉢頭摩。蔓度梨吽。（止）<p>加持三寶出定真言我佛初行菩薩道，廣大因中大願王。今將諷誦望慈臨，故誦密言加讚歎。<p>南無。那波那波底那❥。三藐三菩陀。俱胝那吽。<p>南無。那波那波底那❥。達麼俱胝那吽。<p>南無。那波那波底那❥。僧伽俱胝那吽。<p>多姪他。唵。摩隸毗摩❥。即哩❥。娑嚩娑嚩。訖詵迦哩。娑婆訶。（止）<p>加持啟告諸佛真言不動妙嚴為大定，必須警覺誓傾虔。佛三摩地暫令安，剎剎塵塵同出現。<p>唵（引）。三昧耶。娑但鑁。唵（引）。嚩囉嚕。底瑟吒❥。<p>加持請諸佛真言如來大願慈悲故，六通赴感靡不周。欲伸禮請演密言，翹望今時臨法會。<p>唵（引）。欠嚩囉馱都。<p>加持求見佛真言韋提渴仰黃金相，調御躬臨紫磨身。當來有佛降生時，願共眾生皆得見。<p>唵（引）。怛姪他。伊呬哆呬。娑婆訶。<p>加持禮拜真言稱揚聖德將身禮，禮拜能除我慢愆。五輪投地誓歸依，又更宣揚禮拜咒。<p>唵。鉢頭迷。瑟泥沙。㫊暮伽。佐哩吽。<p>加持普禮聖眾真言佛身充滿於法界，普現一切眾生前。凡夫愚昧不能知，仗此真言早開悟。<p>南無。三滿哆。沒馱喃。<p>唵（引）。薩囉怛囉。播囉底。訶哆帝。怛陀誐哆。句捨冒地。者哩耶。波哩布砮迦。薩婆訶。（止<#sp>警策）<p>加持獻花寶座真言眾等莊嚴為法座，珍珠間錯作花台。誠心奉獻光明幢，准教加持伸供養。<p>唵（引）。迦摩囉耶。娑婆訶。<p>加持淨金輪座真言金輪寶座莊嚴備，坐已降魔轉法輪。總持咒句為宣揚，離垢頓圓清淨慧。<p>唵（引）。紹知伽。陀吽泮。<p>加持聖賢降真言一切法空為此座，燈王常借淨明來。慇勤奉獻誦真言，哀憫願陞安聖眾。<p>唵（引）。嚩囉那。鉢頭迷。虎吽。（止）<p>加持天府真言欲界色界無色界，四禪無想與空居。願聞方便下雲衢，普為檀那圓勝事。<p>唵。阿鞞三摩耶。跋折❥。陀囉陀囉。虎吽。<p>加持地府真言普天率土無邊量，神聖威靈作主張。坤維五嶽眾靈祇，願誦密言臨法會。<p>南無。三曼哆。沒馱喃。微。<p>加持水府真言江河淮濟無邊量，百川浩浩盡朝宗。神祇所主莫能知，願仗密言同赴會。<p>南無。那羅夜耶。娑婆訶。<p>加持閻羅王真言仰瞻教主諸賢聖，下有閻羅大鬼神。如來金口演真言，誦念鬼神獲安慰。<p>唵（引）。阿鉢囉枳帝。遮伽囉耶吽。（止）<p>初時入壇<p>凡情上達大圓鏡<p>加持諸佛出定真言無垢定中非住想，有為功德救迷濛。凡情懇禱冀慈悲，振撼金鈴先警覺。<p>唵（引）。嚩囉嚕底。瑟吒❥。<p>加持警覺真言迷凡妄蔽輪迴久，散蕩邪思未返真。當須攝念睹金容，注想神光由性顯。<p>唵（引）。欠嚩囉馱。都。<p>振金鈴真言薝蔔花蔓陳妙供，蘭燈寶炬簇壇筵。翹勤迎請解脫尊，願展無緣降慈副。<p>唵（引）。嚩囉室哩。摩訶室哩。摩訶三摩耶。室哩耶。娑婆訶。<p>加持普禮聖眾真言聖人本自無名稱，種物隨緣種種殊。西天梵語略宣揚，應使聞知生信仰。<p>唵（引）。阿彌哆婆耶。娑婆訶。（止<#sp>迴向<#sp>警策）<p>加持獻花寶座真言眾等莊嚴為法座，珍珠間錯作花台。誠心奉獻光明幢，准教加持伸供養。<p>唵（引）。迦摩囉耶。娑嚩賀。<p>加持淨金輪座真言金輪寶座莊嚴備，座已降魔轉法輪。總持咒句為宣揚，離垢頓圓清淨慧。<p>唵（引）。紹知伽陀。吽泮。<p>加持聖賢降真言一切法空為此座，燈王常借淨明來。慇勤奉獻誦真言，哀憫願陞安聖眾。<p>唵（引）。嚩囉那鉢迷。虎吽。（止）<p>初時陞座<p>加持華嚴字母真言字書名數無邊量，種種皆從字母生。修行佛法廣難思，一切皆生於十地。<p>阿。多波左那。邏柂（輕呼）婆蒲我茶沙（史我）嚩哆（都我）也（以可）瑟吒（（二合））迦娑麼伽（上輕）他（他可）社鏁柂。奢佉叉。娑多（二合）壤。曷攞多（二合）婆蒲我車娑（蘇說）摩（二合）訶婆（二合）縒。伽吒拏（你可）娑頗（二合）娑迦（二合）也（夷可）娑。室左（二合）侘陀<#sp>（止<#sp>歌讚）<p>加持結跏趺座真言如是我聞一時佛，靈山一會演真詮。結跏趺座儼如山，不動不搖澄似水。<p>唵（引）。摩利軍茶梨。虎❥虎❥。娑婆訶。（止<#sp>誦一品二品經）<p>加持獻花寶座真言十色芙蓉敷妙供，百千瓔珞雜花臺。傾心持奉大慈尊，儼座舒光臨五濁。<p>唵（引）。迦摩囉耶。娑婆訶。<p>加持聖賢座真言慈憐憫接提蒙昧，願力弘深拔有情。分身現出入娑婆，願坐道場垂攝受。<p>唵（引）。嚩囉那。波頭謎。虎❥。<p>加持禮拜聖賢真言三業傾虔歸萬德，屈躬五體捧千輪。寂然一念證如如，不住能依所禮拜。<p>唵（引）。阿利耶。婆盧枳帝。攝波囉耶。菩提薩埵耶。摩訶薩埵耶。摩訶迦嚕尼伽耶。哆姪他。鉢囉尼婆吒。毗知若波耶。彌波伽梵。摩訶迦嚕尼伽耶。娑婆訶。（止<#sp>誦三品四品經）<p>加持佛慈護真言縱使萬端興利害，如刀斫水豈能傷？無邊剎海總該羅，普使有情蒙覆護。<p>唵（引）。沒馱。梅帝哩。縛羅洛叉唅。<p>佛寶真言華藏世界莊嚴海，毗盧遮那法性身。一華百葉一釋迦，主伴互融來作證。<p>唵（引）。迦摩囉耶。娑婆訶。<p>法寶真言如來大願因緣力，五教三乘義相生。演成八萬總持門，今對道場重指注。<p>唵（引）。鉢頭麼。娑囉娑囉。底吒底吒。摩訶目迦耶。娑婆訶。<p>僧寶真言理智圓融和合義，因緣不斷永流通。禪心不昧早回光，與我共行同事攝。<p>唵（引）。佉知佉知。迦毗知。緘受緘受。多知娑知。兜帝阿密帝。阿周帝。娑婆訶。<p>二權菩薩真言悲智二增菩薩眾，僧伽行滿復勤修。分身化度入塵勞，八萬行門周沙界。<p>唵（引）。鉢頭迷。哆囉哆囉。度嚕度嚕。娑婆訶。<p>加持阿羅漢真言定慧二心俱解脫，人間天上久棲身。親承付囑不涅槃，的是眾生植福地。<p>唵（引）。薩嚩喜利陀耶。步陀耶。娑婆訶。（止<#sp>迴向）<p>第二時入壇<p>加持諸佛出定真言檀那依儀修淨供，虔恭奉請諸如來。遙望法界禮慈容，仗此真言希出定。<p>唵（引）。三昧耶。娑怛鑁<p>唵（引）。囉達嚕。底瑟吒❥。阿演都。娑吠步。嚩那迦薩囉。鉢囉。彌哆捨。叉囉迦。芻囉摩囉。娑乞叉得。紇哩哆。難馱娑嚩。娑嚩婆嚩。娑嚩演❥。母難陀。婆嚩娑嚩。婆嚩。<p>加持普禮聖眾真言無始時中造諸惡，常於六道受輪迴。我今對佛悉懺悔，願仗真言罪消滅。<p>唵。薩嚩婆跋悉普吒。捺賀曩。嚩縒囉耶。娑婆訶。為厭閻浮諸苦趣，長時輪轉若循環。我今發願往西方，惟願隨心獲成就。<p>唵（引）。暮伽。薩嚩達囉。縒陀始。廢❥。（止）<p>加持獻花寶座真言眾等莊嚴為法座，珍珠間錯作花台。誠心奉獻光明幢，准教加持伸供養。<p>唵（引）。迦摩囉耶。娑嚩賀。<p>加持淨金輪座真言金輪寶座莊嚴備，坐已降魔轉法輪。總持咒句為宣揚，離垢頓圓清淨慧。<p>唵（引）。紹知伽。陀吽泮。<p>加持聖賢降真言一切法空為此座，燈王常借淨明來。慇勤奉獻誦真言，哀憫願陞安聖眾。<p>唵（引）。嚩囉那。鉢頭迷。虎吽。（止<#sp>歌讚<#sp>下壇）<p>二時陞座<p>加持楞嚴字母伽陀稽首光明大佛頂，如來萬行首楞嚴。光中化佛演微言，誦念普令祛夙業。<p>摩訶佛陀。烏瑟尼沙。哆陀阿伽度。鞠醯耶。醯都般帝般帝。毗勃陀。地瑟吒。阿囉陀。薩婆菩提薩埵。遮利捨那。娑訶娑囉。如來萬行首楞嚴。摩訶修哆囉。（止<#sp>歌讚<#sp>誦五品六品經）<p>加持發菩提心真言蓮花出水知無染，方表菩提妙覺心。道場密咒不思議，普使任持得成就。<p>唵。摩訶昧。捺囉野。薩頗囉。<p>加持廣大心真言一月麗天涵眾水，無邊剎海總該羅。不拘內外及中間，一念頓熏周沙界。<p>唵。摩訶迦囉拏耶。薩頗囉。<p>加持大願心真言大願任持於法界，塵塵剎剎悉莊嚴。以此供養諸如來，悉使有情霑法水。<p>唵。摩訶秫陀。鉢囉目那。薩頗囉。<p>加持大悲心真言菩薩由此登勝地，眾生假此出樊籠。我今發願大悲心，以此法財施一切。<p>唵。摩訶護閉。娑薩頗囉。（止<#sp>誦七品八品經）<p>加持生難遭想真言重興四種難遭想，六道輪迴業已空。來依慧日既逢時，大善薰修皆出離。<p>唵。鉢頭迷。瑟尼沙。彌摩利耶。娑婆訶。<p>唵。嚩囉味囉耶。娑婆訶。<p>加持閻羅王真言地藏願力難窮測，親說微言召鬼神。遍周法界願同來，共禮慈尊成正覺。<p>唵。薩嚩焰摩囉。闍弟毗耶。娑婆訶。<p>加持諸鬼神真言<p>唵。㫊暮迦。伽履娑野❥。<p>加持破地獄真言地藏菩薩功德力，憐憫普度諸有情。眾生度盡證菩提，地獄未空不成佛。<p>曩謨。喝囉怛那。多囉夜耶。<p>唵。佉羅佉羅。俱住俱住。摩囉摩囉。醯羅吽。賀訶蘇怛拏。❥沫迴。莎婆訶。<p>加持滅惡趣真言六道眾生緣業重，生生劫劫逐輪迴。若非大士運悲心，何時得拔輪迴苦？<p>唵。阿目迦。吠嚕左曩。摩訶懵捺囉。摩尼鉢那。摩佐囉。鉢囉嚩囉。哆耶吽❥。（止<#sp>誦九品經）<p>加持發正覺真言韋提廣運波羅蜜，如來勸發正覺心。我今依誦妙真言，普使有情皆解脫。<p>唵。止哆鉢囉底。味能迦嚕彌。<p>加持教法流通咒真言如來垂念加持護，等視眾生起大悲。今崇法會作津梁，教法流通憑此咒。<p>唵。薩婆陀勝。勝怛陵。勝怛陵。顒達陵。顒達陵。跛陀波野。跛陀波野。薩波阿鉢野。薩波阿鉢野。婆吠婆吠。娑婆訶。<p>加持堅固心真言一切眾生心淨水，菩提影現在其中。從教頂上鐵輪旋，堅固此心常不退。<p>唵。菩提止哆。母怛跋那耶彌。<p>加持解脫真言無遮法施功勳著，興而復廢廢而興。英公特為廣修崇，此會流傳無壅滯。<p>唵。薩婆者。芻陀羅。伽羅耶。娑婆訶。（止<#sp>奏樂）<p>第三時入壇<p>加持諸佛出定真言諸佛那知常在定，隨機應感妙難思。願此鈴音遍十方，如谷應聲來集會。<p>唵（引）。嚩囉地吒吽。<p>加持諸佛集會真言紫金嚴相周沙界，白玉明毫照十方。我今瞻仰誦真言，願賜慈悲臨法會。<p>唵（引）。迦摩囉耶。娑婆訶。<p>加持聖賢降真言菩薩遍觀於六道，莫非皆是宿親緣。普伸召請赴香壇，願仗密言垂加護。<p>南無。三滿多。沒馱喃。娑婆怛他誐哆。地瑟吒那。地瑟吒帝。阿者麗。微麼哩。薩摩囉嬭。鉢囉吃哩底。鉢履輸睇。娑婆訶。<#sp>（止）<p>加持獻花寶座真言眾等莊嚴為法座，珍珠間錯作花台。誠心奉獻光明幢，准教加持伸供養。<p>唵（引）。迦摩囉耶。娑婆訶。<p>加持淨金輪座真言金輪寶座莊嚴備，坐已降魔轉法輪。總持咒力為敷揚，離垢頓除清淨慧。<p>唵（引）。紹知伽陀。吽泮。<p>加持聖賢座真言一切法空為此座，燈王常借淨明來。慇懃奉獻誦密言，哀憫願陞安聖眾。<p>唵。嚩囉那。鉢頭謎。虎吽。（止<#sp>下壇）<p>陞座<p>加持三寶字母真言三身四智俱平等，五教三乘悉混融。方袍圓頂火中蓮，列派分餘無已矣。<p>南無。囉曩。（二合）怛囉夜耶。<p>唵（引）。薩哩嚩。沒馱冒地。薩怛嚩那。（止<#sp>誦十品十一品經）<p>加持解冤結真言貪愛無明心迷妄，恣縱瞋癡起惡因。千生萬劫運相逢，佛赦真言解冤結。<p>唵。三陀囉。伽陀。娑婆訶。<p>加持解百生仇讎咒我佛曾宣微妙法，能解冤結與仇讎。更宣密語作加持，願捨仇讎生歡悅。<p>唵。諾賀諾賀。薩嚩訥瑟吒。鉢囉訥瑟吒。怛囉喃耶。娑婆訶。<p>加持召罪障真言五無間獄三惡道，修羅餓鬼及傍生。若聞佛語妙伽陀，一切罪障皆消滅。<p>唵（引）。娑嚩婆嚩。迦哩灑拏。尼秫陀喃。三摩耶。跋日囉。吽惹。<p>加持懺罪真言佛垂方便加持力，演說伽陀懺罪愆。千生悔過願哀憐，所仗密言獲清淨。<p>南無。喝囉怛那。哆囉夜耶。南謨無阿利耶。皤盧枳羝。爍皤囉耶。菩提薩埵婆耶。摩訶薩埵婆耶。摩訶迦盧尼伽耶。哆癙他。睹魯睹魯。阿西摩西。摩西摩訶。麼哩尼。枳波社摩哩尼。社鼙社鼙。那摩那摩。娑婆訶。<p>加持摧罪障真言迷因謬果多邪見，慮墮三途受苦辛。我今敷演妙伽陀，所有罪山俱破碎。<p>唵（引）。跋折囉。播抳微。薩普吒耶。娑婆訶。阿跋耶。曼馱那。❥鉢囉目吃叉耶。娑嚩婆嚩。誐地毗藥。薩嚩娑埵喃。莎嚩怛他誐哆。跋折囉。三摩野吽。怛囉吒。<p>加持破地獄真言功德威能真言力，碎盡刀山及鐵圍。八寒八熱焰咸停，眾罪塵勞皆解脫。<p>唵（引）。迦羅帝耶。娑婆訶。<p>加持摧三惡趣真言<p>地藏大菩薩，慈悲化有情。執錫掌明珠，為救三途苦。眾生不能覺，忙忙六道中。菩薩演真言，地獄皆消滅。<p>唵。阿瑟吒。設帝喃。三藐三沒馱。俱胝喃。怛姪他。唵。擬野曩。嚩婆枲。地哩地哩。吽❥。（止<#sp>誦十二品十三品經）<p>加持勝幡引路真言四心滿足金剛定，六度莊嚴萬劫因。勝幡引導往西方，親禮彌陀真教主。<p>南無。奢伽補陀耶。怛他誐多耶。阿羅訶帝。三藐三菩陀耶。怛姪他。唵。❥銘。❥銘。鉢囉奢銘。鉢囉奢摩銘耶。娑婆訶。<p>加持求見佛真言散花壇上諸天會，無量莊嚴想道場。如今世界生蓮花，燒無價香如意寶。<p>唵。嚕計濕嚩囉。迦摩囉。目迦佉摩囉。路者那迦摩囉那。迦摩囉。賀娑多。迦摩囉。梵麼尼。迦摩囉。迦摩囉。三婆嚩娑。迦摩囉。麼囉麼囉。叉囉曩。南謨窣睹帝。怛姪他。伊利多利。娑婆訶。<p>加持願成就真言教主國中求道日，多為作法苾蒭僧。位登正覺利含生，印咒結成扶昔願。<p>曩謨。阿彌哆婆耶。怛他伽哆耶。阿囉訶帝。三藐三菩陀耶。多姪他。唵。阿彌哩婆栖。阿波娑婆耶。娑婆訶。<p>加持往生淨土真言我等導師悲願重，誓度眾生即往生。我今稱讚妙伽陀，望賜慈悲垂覆護。<p>曩謨。阿彌哆婆耶。怛他誐哆耶。哆地夜陀。阿彌唎。都婆鞞。阿彌唎哆。悉怛婆毗。阿彌唎多。毗迦藍帝。阿彌利哆。毗迦藍哆。迦彌膩。迦迦那。吃哩耶。迦哩婆囉皤。波伽哩。焰迦哩。娑訶。（止）<p>（迴向<#sp>奏樂<#sp>下壇）<p>（儀內入壇懺悔）<p>地藏慈悲救苦薦福利生道場三時畢<p>事法供養<p>加持五供養真言<p>香供養真言曾祝萬年天子壽，焚成五分法身香。旃檀林裏占都名，蘭麝叢中俱上品。<p>唵（引）。薩嚩怛他誐哆。度波。布穰密伽。娑暮達囉。窣頗囉拏。三摩耶吽。<p>花供養真言七寶池中呈國色，一枝月裏占天香。世尊拈起示諸人，達摩傳來開五葉。<p>唵（引）。薩嚩怛他誐哆。補澀波。布穰密伽。娑暮達囉。窣頗囉三摩耶吽。<p>燈供養真言一點八風吹不滅，寸心萬劫鎮長明。西天佛子盡相傳，大地眾生消黑暗。<p>唵（引）。薩嚩怛他揭哆。你波。布穰密伽。三暮達囉。窣頗囉拏。三摩耶吽。<p>塗供養真言雨過千江波皺玉，風搖四瀆浪翻花。灑為甘露潤群生，沛作恩波沾法界。<p>唵（引）。薩嚩怛他揭哆。獻陀。布穰密伽。娑暮達囉。窣頗囉拏。三摩耶吽。<p>果供養真言福地栽來今日熟，心花結處自然成。就中常占御園春，直下共圓菩提果。<p>唵（引）。薩嚩怛他揭哆。頗囉。布穰密伽。娑暮達囉。窣頗囉拏。三摩耶吽。<p>普供養真言香花燈塗珍果等，供養海會諸聖賢。惟希納受鑒丹衷，清我檀那廣大願。我以功德力，如來加持力，及以法界力，普供養而住。<p>唵（引）。誐誐曩。三婆嚩。❥日囉斛。（止）<p>禮別聖賢<p>心月圓滿咒<p>唵（引）。底瑟吒。摩尼。跋囉鉢頭摩。<p>奉送聖賢咒法身無礙周沙界，為表凡情有送迎。密言金鐸舉揚時，無去無來還本土。<p>唵（引）。訖哩都。嚩薩哩。嚩薩怛嚩羅他悉地耶。怛嚩野他拏。誐誐蹉特嚩沒馱。尾沙焰布曩。囉誐摩野左。娑婆訶。<p>散金剛界真言<p>唵（引）。商迦羯唎。摩訶三昧耶。槃陀槃陀。文闍文闍。娑婆訶。<p>發遣鬼神真言<p>唵（引）。㫊暮伽。三布罹難。布囉難。跛囉縒囉櫱撦塞嚩。皤嚩喃。㫊彌㗚哆。布❥吽。（止）<p>（散壇<#sp>奏樂<#sp>作三不捨<#sp>散花<#sp>門外送聖化錢）<p>〔錄文完〕。