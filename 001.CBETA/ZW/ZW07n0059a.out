<p>〔錄文一〕
。
<juan>姚和上金剛五禮一本<p>一心滿敬禮，清淨真如，無去無來，不生不滅，寂然常住，湛意恒安，千佛共尊，十方同敬，恒沙功德，非色非心，南無清淨法身釋迦牟尼佛。<p>一心滿敬禮，毗盧遮那，千葉蓮花，四智珍寶，德山無極，願海無邊，積行三祇，累功十地，廣超法界，體滿虛空，南無圓滿報身釋迦牟尼佛。<p>一心滿敬禮，如來生地，雪山之北，香山之東，城號迦衛，姓釋迦氏，父名淨飯，母號摩耶，十九出家，三十成道，南無千百億化身同名釋迦牟尼佛。<p>一心滿敬禮，金剛般若，微妙甚深，不可思議，生諸佛身，滅凡夫罪，無人無我，聲空色空，苦惱蓋纏，因茲永寂，南無金剛般若波羅蜜多甚深法藏。<p>一心滿敬禮，舍衛城南，須達園中，祇陀林下，如來精舍，眾聖禪房，于彼伽藍，說斯般若，我今恭敬，憶念世尊，南無金剛般若波羅蜜多甚深法藏。<p>〔錄文完〕。