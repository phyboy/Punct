<p>〔錄文二〕
。
<juan>金剛五禮<p>一心敬禮，清淨真如，無去無來，不生不滅，寂然常住，坦矣恒安，千佛共遵，十方同敬，恒沙功德，非色非心，南無清淨法身毗盧遮那佛。<p>一心敬禮，毗盧遮那，千葉蓮花，四智珍寶，德山無極，願海無邊，積行三祇，累功十地，光充法界，體滿虛空，南無圓滿報身盧舍那佛。<p>一心敬禮，如來生地，雪山之北，香山之東，城號加維，姓釋迦氏，父名淨飯，母曰摩耶，十九出家，三十成道，南無千百億化身釋迦牟尼佛。<p>一心敬禮，甚深微妙，金剛般若，不可思議，生諸佛身，滅凡夫罪，無人無我，聲空色空，苦惱蓋纏，因此永寂，南無般若波羅蜜多甚深法藏。<p>一心敬禮，舍衛城南，須達園中，祇陀林下，如來精舍，聖眾禪房，於彼伽藍，說斯般若，我今恭敬，追念世尊，南無般若波羅蜜多甚深法藏。<p>〔錄文完〕。