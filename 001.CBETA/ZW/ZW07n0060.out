<p>〔錄文〕
。
<juan>金剛禮一本<p>通理大師集<p>作供、梵歎如常，依慈氏禮聲<p>志心歸命禮：法身非相，應化非真，福智無比，無為福勝，一相無相，化無所化，無斷無滅，法界通化，莊嚴淨土，如理實見，離色離相。一切佛寶。<p>志心歸命禮：善現啟請，尊重正教，無法可得，依法出生，一合相理，法會因由，大乘正宗，無得無說，持經功德，如法受持，非說所說。一切法寶。<p>志心歸命禮：妙行無住，正信希有，離相寂滅，能淨業障，一體同觀，威儀寂靜，究竟無我，知見不生，淨心行善，不受不貪。無諍三昧，一切僧寶。<p>志心普奉為：三十二分滿，一十八住圓，二十七疑遣，德海難思議。四恩並七趣，法界諸群生，罪障皆消滅，速圓般若海。<p>志心懺悔<p>志心普懺願：先身有報障，今日受持經。暫被人輕賤，轉重復還輕。唯願八金剛，清淨四菩薩。我今與眾生，速圓般若海。<p>唱處世界處世界，如虛空。如蓮花，不著水。心清淨，超於彼。稽首禮，無上尊。<p>吟廻向偈我以普賢殊勝行，無邊勝福皆廻向。普願沈溺諸眾生，速往無量光佛所。<p>志心普命：十身無礙佛，法報化三身。願共諸眾生，皆共成佛道。<p>志心普命：十藏甚深法，戒定慧三乘。願共諸眾生，皆共成佛道。<p>志心普命：十地聖賢僧，上中下三根。願共諸眾生，皆共成佛道。禮懺歸依竟，所集諸聖因。施一切群生，皆共成佛道。<p>〔錄文完〕。