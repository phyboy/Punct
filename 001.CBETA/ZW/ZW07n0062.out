<p>〔錄文〕
。
<juan>藥師道場解經頌文灌頂章句教誡儀文<p>閩越金身太平寺沙門若愚述浩浩難思真法界，藥師海會眾聖賢。我今教誡演儀文，望聖慈悲垂加護。<p>伏聞藥師道場教誡儀文，此乃道場自通，和唱初傳。甘露、藥師如來、解結菩薩、琉璃光佛，名號普聞。世間眾生，無不敬仰。雖有以事，然未有儀。如其講習之流，博通內外，精貫古今，以至頓漸遍圓，有空性相，隨舉隨有，觸處光明，妙契佛心，冥符凡意。語默動靜，理性灼然。況其加意用功，其所精通，不言而盡。《藥師經》曰：是人所有思惟、籌量、言說，皆是佛法，無不真實。亦是《光佛經》中所說。若全是者，此應請時，無所不可。其或未然，若到此者若無儀文，則無不罔然，遠迷悶絕，心不能造，深可悲嗟。於是淨藏圓覺、當來徐公法壽，久默是事，欲要斯文，遂命祖照，伏為編集。祖照既聞此語，自恨不才，豈可以蠡而測海？堅欲卻之，再再不允。遂乃鳩集，以成一家。貴於在在處處，解冤釋結。《灌頂經》曰：修行六度波羅密多，以伸解結。一一總非胸臆，悉本圓頓藏教著儀。次安排覺，一段事案。在會眾等，諦聽思惟，早悟正因，速求解脫。<p>藥師勝會<#sp>（八句）<p>（安息香真言<#sp>大明神咒經<#sp>咒燈油真言）<p>（誦大悲咒<#sp>咒水真言）<p>（誦諸部因緣<#sp>梵語心經）<p>願憑咒力<#sp>（云云）<p>（廻向咒水贊）<p>唯願三途苦輪息<#sp>（四句）<p>無邊煩惱斷<#sp>（四句）<p>（入壇舉）<#sp>藥師海會佛菩薩<#sp>（誦三寶咒）<p>靈山教主，雪嶺能仁。（戶）唵。瞿魯吠。釋迦佛，皇宮內外。因向四門遊，生老病死。雪山修六載，餐麻麥，日充饑，證金軀，我佛長丈六。若人皈依佛，為施主，消災障，增福壽，保安寧。<p>大眾志誠心，同嘆佛寶偈：皈命十方及三際，塵剎圓明調御師。法界功德大悲雲，毗盧遮那大智海。<p>皈依常住佛陀耶<p>龍宮海藏，七佛真經。（戶）唵。陀耶彌。三乘法，我佛說下。貝葉與靈文，波羅密多。海藏《般若經》，《慈悲懺》，《妙法華》，最堪誇，我法功能無價。若人皈依法，為施主，消災障，增福壽，保安寧。<p>大眾志誠心，同嘆法寶偈：所住甚深真法性，所流圓滿修多羅。一一塵方佛會中，文殊普賢諸大士。<p>皈依常住達磨耶<p>天台方廣，南嶽祝融。（戶）唵。摩訶帝。六和僧，一切賢聖。羅漢與辟支，方袍圓頂。每日伽藍院，安禪定，誦真經，有功能，感得鬼神恭敬。若人皈依僧，為施主，消災障，增福壽，保安寧。<p>大眾志誠心，同嘆僧寶偈：我今欲以一毫智，測量無邊法界玄。願承三寶同體慈，句句冥符諸佛意。<p>皈依常住僧伽耶<p>（加持誦三寶真言）<p>開壇門部陀羅尼<p>（清淨三業<#sp>提綱）<p>伏聞業同三世，從身、口、意之所生；罪起一心，自貪、瞋之所造。壇場潔備，法席弘開。憑密語以懺雪愆尤，仗佛慈而消除過咎。所謂道：淨洗從前煩惱垢，不妨百煉見真金。三業有偈，今為舉揚：身三口四意貪瞋，千惡門開散本真。喝散障雲無點翳，性天孤月月輪孤。<p>南無除蓋障菩薩<p>（三業真言）<p>三業六根悉清淨<p>（薰香供養<#sp>提綱）<p>伏聞真法性海，飄飄焚戒定之香；古佛道場，渺渺吐氤氳之氣。耶輸難中焚一炷，靈山會上遍垂祥。欲求解脫之真香，必假栴檀作佛事。所謂道：莫學畢陵池畔過，河神捉住要尋贓。焚香有偈，今為舉揚：爐焚五分寶香請，一縷煙起徹幽明。遍作十方諸神聖，諸佛聞召悉來臨。<p>南無香供養菩薩<p>（焚香真言）<p>香煙童子大菩薩<p>（灑淨潔滌<#sp>提綱）<p>伏聞水不洗水，妙契法身；塵不染塵，返招自己。蠲除契界，蕩滌壇場。灑枯木而再逢春，潔穢邦而成淨土。所謂道：內外中間無濁穢，聖凡幽顯總清涼。彌摩羅界秫提吽，一默澄潭萬古明。理事道場今潔滌，自然風月一時新。<p>南無清淨慧菩薩<p>（灑淨真言）<p>壇場內外悉清淨<p>（清淨香壇<#sp>提綱）<p>伏聞善財樓閣，到已覺於城東；慈氏園林，觸目遍聞於華藏。結成器界，立個道場。無去無來，不生不滅。所謂道：竹影掃堦塵有動，水流急處月無痕。聚沙成塔亙青天，舉止分明在目前。理事道場今潔滌，自然湧出一枝蓮。<p>南無淨壇場菩薩<p>（淨壇真言）<p>雪山童子大菩薩<p>（密語結界<#sp>提綱）<p>伏聞鐵關不閉，誰知內外分明？金璧將圍，自然寶界清淨。直要割騰截斷，還他水泄不通。左右逢源，捲舒在我。所謂道：東西南北門相對，無限金錘擊不開。荊棘林中業火生，經由大地任縱橫。金剛突出摩訶力，直向如來行處行。<p>南無金剛界菩薩<p>（結界真言）<p>尊勝幢菩薩<p>（散花行道<#sp>提綱）<p>伏聞萬行因花，成就菩提之妙果；一生受記，已明般若之善根。五葉遍人間，一花開世界。所謂道：老虎座下親拈出，迦葉微微笑點頭。散花有偈，今為舉揚：此花初舉在靈山，唯有頭陀獨破顏。續燄聯芳傳此世，一花五葉任君板。<p>南無花供養菩薩<p>（散花真言）<p>寶曇花菩薩<p>大眾志誠心，同嘆散花偈：諸經寶讚妙伽陀，普散奇花福力多。誠以此花供佛聖，散花行道見彌陀。散花之設，古有常規。咒師先行點淨，檀越後隨捧爐。知會舉起散花，大眾遶壇行道。<p>（行道真言）<p>大眾志誠心，同嘆讚佛偈：佛遊廣嚴城中位，曼殊室利請經題。世尊上願慈悲主，無邊琅❥度群迷。解脫菩薩消九橫，藥叉大將除災危。焚香燃燈依科範，集福延祥壽天齊。<p>夫開啟藥師道場者，敦琉璃之境界，應滿月之宮城。內則儼爾粹容，外則集乎梵侶。讚詠紫金蓮相，瞻仰白玉毫光。百和之氤氳，作畫之道場。今則燃燈方起，法事初行，想我佛不隔於他邦，諒慈尊不離於當處，敢憑清眾，各運虔誠，請動潮音，舉揚妙偈：願此香花雲，遍滿十方界，供養一切佛，尊法諸菩薩，無邊聲聞眾，及一切天仙。以起光明臺，過於無邊界，無邊佛土中，受用作佛事，普薰諸眾生，皆發菩提心。<p>仰告諸佛諸菩薩如來妙色身，世間無與等。無比不思議，是故皈命禮。如來色無盡，智慧亦復然。一切法常住，是故我讚禮。如來智慧燈，同嘆一切僧。能生三世佛，是故應頂禮。<p>信禮佛、法、僧三寶<#sp>（嘆德宣疏）<p>巍巍功德，難盡讚揚。今日道場虔奏禮請疏文，謹當宣讀。<#sp>（化壇）<p>（稱念）天上天下無如佛<#sp>南無琉璃光佛<p>（再念）十方世界亦無比<#sp>昔日我佛梵王太子<#sp>十方所有我盡見<#sp>七步現金容<#sp>（念）南無琉璃光佛<p>（再念）一切無有如佛者<#sp>我佛降生太子<p>（門外化納<#sp>回壇）<p>（加持諸佛請座真言<#sp>（至）一切如來歡喜真言）<p>伏請道場諸大眾，願各普運慈悲心，為今時之檀那，興曠古之法會，奉請釋迦教主、藥師慈尊、菩薩聲聞、龍天釋梵、十二神王、七千眷屬、此間土地、一切聖賢，降臨道場，受請供養。<#sp>（教誡禮請）<p>南無東方國土，滿月為名，十二願心藥師琉璃光王佛，降臨道場，受請供養。<p>南無最初成道維衛如來，南無第二成佛維式如來，南無第三成佛隨葉如來，南無第四成佛拘留秦如來，南無第五成佛號拘留含牟尼如來，南無第六成佛迦葉如來，南無莊嚴俱備、圓滿無虧、本師無礙化身釋迦牟尼佛，南無劫號莊嚴、一千調御、最居上首華光如來，南無賢劫之中、一千調御、最居上首拘那如來，南無劫名星宿、佛總一千、號作吉祥、最居上首如來，願降道場，受請供養。<p>香花一心奉請，藥師會上、解結筵中，南無東方國土善德如來並及十方一切諸佛，南無南方有佛名須彌燈並及十方一切諸佛，南無西方有佛名阿彌陀並及十方一切諸佛，南無北方國土寶積如來並及十方一切諸佛，南無中央有佛號毗盧身並及十方一切諸佛，願降道場，受請供養。<p>南無釋迦文調御三十五如來，南無世尊普光號五十三如來，南無共號如來、同名阿閦、成等正覺一萬五千佛，南無豎窮三際、橫遍十方、過去、未來、現在說法及《藥師經》中一切如來，南無重輪五色、合璧分輝日曜月淨二大菩薩，南無紫金嚴相、白玉舒光文殊普賢二大菩薩，南無施無畏力、得大總持觀音勢至二大菩薩，南無悲濟靡窮、相嚴俱備、號無盡意、名寶曇花菩薩，願降道場，受請供養。<p>南無父母出家、昆季成道藥王藥上二大菩薩，南無補處一生、幽窮歷劫彌勒大菩薩，南無一切如來部從、釋梵悅心、金剛嬉戲菩薩等，灌頂位中，帝網重重，盡十方三際及《藥師經》中一切諸大菩薩，願降道場，受請供養。<p>南無大智尊者舍利弗、神通尊者目犍連、頭陀尊者大迦葉、解空尊者須菩提尊者，願降道場，受請供養。<p>南無說法尊者富樓那、論義尊者迦旃延、律藏尊者優鉢離、天眼尊者阿難律尊者，願降道場，受請供養。<p>南無密行尊者羅睺羅、多聞尊者阿難陀、應供尊者賓頭盧、上座尊者憍陳如，南無初修久煉、未滿已滿、盡虛空、遍法界及《藥師經》中緣覺聲聞、辟支羅漢、一切聖賢，願降道場，受請供養。<p>一心奉請龍天帝釋、四禪梵王、護世四王、曼荼羅等二十八部散脂鬼王、地神堅牢、金剛密迹、天、龍、夜叉、乾達婆、阿修羅、迦樓羅、緊那羅、摩訶羅伽、人非人等、此間土地、一切靈祗，及《藥師經》中十二神王、七千眷屬，並施主先亡、後化、久逝，住宅家神，願降道場，受請供養。<p>（加持召請一切如來雲集真言）<p>我今施主，同藥師之上願，發廣大之願心，作禮燃燈，依經讚頌，願垂哀憫，雲集道場。<#sp>（三說）<p>切聞八萬四千法門，門門利濟；五千四十八卷，卷卷玄微。無非接物利生，盡乃應機與藥。其或發心恭敬，依教奉行，豈惟臻百福嘉祥，可使殄千災朕兆。於日夜，金烏始沒，玉兔初傳；塵中之飛走暫停，門外之輪蹄乍息；軒屏嚴淨，像設崢嶸；七層燈而鶴燄輝煌，五德重而爐煙庠序。香雲蕩散，佛韻虛徐。《灌頂經》文次第宣，琉璃佛號循環唱。伏請現前清淨大眾，淨澄三業，專注一心，擎拳於滿月尊容，存想於東方國土。未有如斯之懇禱，不招廣大之良因。所冀行道人人，齊聲唱和。<p>南無清淨法身毗盧遮那佛清淨法身遍法界，凝然湛寂號毗盧。出纏離垢本非增，背覺合塵原不染。若聖若凡名縱別，無生無滅理寧差？絕諸戲論離思量，早願有情同證悟。<p>消災延壽藥師佛<p>南無圓滿報身盧舍那佛圓滿報身居報土，光明遍照普含容。三祗劫內煉磨來，萬行門中修證去。解脫道中除劣法，華王座上啟酬恩。塵沙相好廣無邊，我等虔誠皈命禮。<p>消災延壽藥師佛<p>南無千百億化身釋迦牟尼佛百億化身所化境，隨機隨類接群生。迦維降迹出王宮，雪嶺修行成佛果。會啟三百五十度，法開八萬四千門。雖然鶴樹示韜光，常在鷲峰諸住處。<p>消災延壽藥師佛<p>南無當來下生彌勒尊佛海減波瀾最淺日，人增壽命極長時。上辭兜率下閻浮，朝見出家暮成道。雷震八音宣妙法，雲臻三會度人天。我於今日誓皈依，願向當來蒙攝受。<p>消災延壽藥師佛<p>南無西方極樂世界我等導師阿彌陀佛世界立名為極樂，莊嚴殊勝最難遇。西天梵語阿彌陀，東土唐言無量壽。紺目澄清四大海，白毫宛轉五須彌。十聲尊號若專心，一念便能生淨土。<p>消災延壽藥師佛<p>南無東方滿月世界藥師琉璃光王佛藥與眾生為救療，師能三界作皈依。琉璃瑩淨喻真如，內外光明同佛性。法界無名名假立，聖人無相相權成。不依名相接群生，爭得群生圓覺道？<p>消災延壽藥師佛<p>南無十方法界一切常住佛陀耶稽首虔誠皈命禮，十方常住佛陀耶。真如體上啟千身，般若光中含萬像。離相絕言雖有說，應機赴感豈曾虧？眾生性水若澄清，佛月此時皆得見。<p>消災延壽藥師佛<p>南無十方法界一切常住達磨耶稽首虔誠皈命禮，十方常住達磨耶。龍宮鷲嶺演來時，白馬鴻臚翻出後。一味醍醐平等潤，三般根器應機成。至於八萬四千門，皆是如來方便用。<p>消災延壽藥師佛<p>南無十方法界一切常住僧伽耶稽首虔誠皈命禮，十方常住僧伽耶。三應四向有修人，五眼六通無漏眾。大隱塵寰凡聖混，深棲嵒洞水雲幽。慈悲長成福田山，添助眾生功德海。<p>消災延壽藥師佛<p>南無三寶眾菩薩摩訶薩稽首虔誠請三寶，三寶慈悲降道場。青螺肉髻拂塵雲，紫磨金容光日月。白毫照徹三千界，紅珠輝映十三天。梵王天上散香花，帝釋宮中鳴鼓樂。文殊大士先來引，手捧維耶《灌頂經》。紅條玉軸日增光，金字青輪星彩現。救脫真人持寶燭，神幡五色亦相現。八員大士擁蓮臺，十德高賢攢月殿。三千國土諸聖賢，十二章中願力王。輕煙細雨拂青天，妙果祥光敷碧落。金鈴萬種空中響，玉磬千般像外敲。香煙颯颯遶雲飛，直至閻浮塵世界。如來尊重超三界，慈悲不越六塵中。但能發願散香花，便降人間霑供養。今霄燈主殷勤重，此日如來降道場。精修香燭展心誠，整頓安祥從佛後。<p>消災延壽藥師佛<p>南無妙莊嚴菩薩摩訶莎仰白道場諸大眾，幸逢法會悉攀緣。當時我佛釋迦尊，曾在維耶音藥樹。讚彼東方滿月王，有其正覺藥師尊。因中積聚行門深，果內莊嚴佛度盡。<p>消災延壽藥師佛金作殿堂仍峭麗，銀為峙堞復聯環。園林四序每精華，池沼七珍含晃耀。雲色光明籠藻井，水聲柔軟遶琉渠。藥音天際響叮噹，花雨空中飛散漫。<p>消災延壽藥師佛禽語揄揚八聖道，樹枝掁觸六波羅。琉璃池影瀉樓臺，菡萏香風薰宇宙。路不失遺行正法，人無三毒稟真修。寶幔翠網似煙霞，大貝明珠如瓦礫。<p>消災延壽藥師佛無漏感通功莫測，有為心識說難窮。若論此佛利群生，向下依經隨願讚。<p>消災延壽藥師佛<p>（加持藥師如來大威德真言<#sp>歌讚）東方有佛名滿月，佛號琉璃光皎潔。頂上璇螺青繫髻，眉間臺相珂入雪。十二大願度眾生，一片慈心無暫歇。眾生有難若稱名，禮念琉璃罪消滅。<p>南無藥師琉璃光王佛<p>增福延壽藥師佛
。
<juan>佛說消災延壽藥師灌頂章句一時儀文佛開八萬四千門，天上人間佛獨尊。莫道滿天星耿耿，猶如孤月照乾坤。<p>藥師會啟，集福筵開。領眾登壇，開闡一時科事。大眾志誠心，同嘆延壽偈：長以心田種善根，命延壽筭祝賢人。富因積德光後裔，貴是陰功啟芳聲。金作良田惟至寶，玉聯奎壁即為珍。滿座聖賢呈瑞彩，堂前供樂太平春。<p>藥師海會佛菩薩<#sp>（嘆德宣疏）<p>多他阿伽度。阿囉訶。三藐三佛陀。四智三身，六通五眼。目淨修廣，海水浮清；福聚崇高，須彌挺秀。四無量心則融通自在，六波羅密則具足圓明。三十二相以莊嚴，千百億身皆化度。大慈悲父，真智慧師。有空性相而開豁群迷，頓漸遍圓而甄明大士。具一切智，圓最上乘。世界十方，無不瞻仰。虔奏藥師一時疏文，謹當宣讀。<p>我今皈命禮藥師尊<#sp>南無琉璃光王佛<p>藥師教主琉璃佛<#sp>南無琉璃光王佛<p>皈命我佛<#sp>日月光、琉璃界藥師教主<p>滿月世琉璃佛<#sp>南無藥師琉璃佛<p>不可思議、功德巍巍、妙相化現十二上願、大慈大悲藥師佛<p>南無琉璃光王佛<p>（燒化<#sp>任意<#sp>回壇）<p>（加持警覺出定真言<#sp>至五供養）<p>藥師海會佛菩薩<p>壇前開科儀當演佛說消災延壽藥師灌頂章句一時科儀文<p>東晉天竺三藏法師帛尸梨密多羅奉詔譯<p>閩越金身太平寺沙門若愚述能向法門深悟入，自然罪性等虛空。菩提實相倘圓明，生死妄心俱解脫。若不隨宜開經路，何名應病說方書？拔除無始蓋纏根，是故此經名得度。<p>消災延壽藥師佛<#sp>共會說法<#sp>（入儀）光向維耶城裏放，花從音樂樹間飛。六通上士雨奔騰，十地高真雲靉靆。帝釋梵王頭地禮，人王天眾掌膠來。逡巡圍遶紫金容，未審誰能先發問。<p>消災延壽藥師佛<#sp>得聞法要<#sp>（入文）輕首已暗時寂靜，如來猶未露機鋒。愍嗟三界未來人，請問十方往昔事。何處世尊深濟度？何方國土最莊嚴？大圓鏡智照無私，願向今霄聞法要。<p>消災延壽藥師佛<#sp>一心樂聞<#sp>（入儀）金口忽聞斯讚嘆，文殊決問此因緣。眾生業垢既無邊，諸佛慈悲亦不盡。有一法門深秘密，再三為汝廣宣揚。敕令諦聽善思惟，時眾默然生愛樂。<p>消災延壽藥師佛<#sp>所求皆得<#sp>（入文）東去有城名滿月，彼中覺皇號琉璃。三祗功業不思議，十號名稱無等匹。二六願門因地發，百千相好果中圓。我今依願讚琉璃，伏願人神歡喜聽。<p>消災延壽藥師佛<p>三十二相圓滿，紅白聖顏；八千種好隨形，紫檀金相。以智慧方便之力破劍煩惱稠林，具慈悲喜舍之心修八萬波羅密行。香燈影裹瞻三千調御之師，法樂韻中禮四八端嚴之相。所謂道：一字不是八不成，森羅萬像體中明。世人乃說千般用，不是謳歌不是經。法眾虔誠，讚禮十二大願。我今誓發菩提願，求證三摩登彼岸。功德莊嚴妙相尊，法界眾生同滿願。一種行願一種智，一種菩提一種理。日光菩薩大慈悲，能與眾生消災罪。<p>（和）<#sp>消災延壽藥師佛<p>金毗羅大將威猛烈，能與眾生解冤結。<p>（某）人今朝繫洪名，三世冤業皆消滅。<p>藥師如來相好光明願<p>（日曜真言）我今誓發菩提願，身如琉璃光燦爛。神光照透鐵圍山，黑暗眾生離苦難。二種行願二種智，二種菩提二種理。月光菩薩大慈悲，能與眾生消災罪。<p>（和）<#sp>消災延壽藥師佛和耆羅大將威猛烈，能與眾生解冤結。（某）人今朝繫洪名，三世冤業皆消滅。<p>藥師如來拔出幽明願<p>（月曜真言）我今誓發菩提願，貧苦眾生無飲膳，志心稱念藥師尊，種種隨心皆滿願。三種行願三種智，三種菩提三種理。文殊菩薩大慈悲，能與眾生消災罪。<p>（和）<#sp>消災延壽藥師佛彌伽羅大將威猛烈，能與眾生解冤結。（某）人今朝繫洪名，三世冤業皆消滅。<p>藥師如來受用無盡願<p>（文殊真言）我今誓發菩提願，外道眾生無正見。盡化廻心向大乘，同駕白牛登彼岸。四種行願四種智，四種菩提四種理。觀音菩薩大慈悲，能與眾生消災罪。<p>消災延壽藥師佛安陀羅大將威猛烈，能與施主解冤結。（某）人今朝繫洪名，三世冤業皆消滅。<p>藥師如來具足無漏願<p>（觀音真言）我今誓發菩提願，無戒眾生多散亂。志心稱念藥師名，清淨尸羅同滿願。五種行願五種智，五種菩提五種理。勢至菩薩大慈悲，能與眾生消災罪。<p>消災延壽藥師佛摩尼羅大將威猛烈，能與眾生解冤結。（某）人今朝繫洪名，三世冤業皆消滅。<p>藥師如來具戒清淨願<p>（佛說勢至菩薩真言）我今誓發菩提願，下方眾生根缺離。專心稱念藥師名，身相端嚴皆敬愛。六種行願六種智，六種菩提六種理。無盡意菩薩大慈悲，能與眾生消災罪。<p>消災延壽藥師佛宋林羅大將威猛烈，能與施主解冤結。（某）人今朝繫洪名，三世冤業皆消滅。<p>藥師如來諸根具足願<p>（無盡意菩薩真言）我今誓發菩提願，病苦眾生多障難。無救無依無護持，聞舉佛名離苦難。七種行願七種智，七種菩提七種理。寶曇花菩薩大慈悲，能與眾生消災罪。<p>消災延壽藥師佛因陀羅大將威猛烈，能與施主解冤結。（某）人今朝繫洪名，三世冤業皆消滅。<p>藥師如來轉女成男願<p>（寶曇華真言）我今誓發菩提願，眾生修行多障難。志心稱念藥師名，轉女成男皆滿願。八種行願八種智，八種菩提八種理。藥王菩薩大慈悲，能與眾生消災罪。<p>消災延壽藥師佛波耶羅大將威猛烈，能與眾生解冤結。（某）人今朝繫洪名，三世冤業皆消滅。<p>藥師如來轉女成男願<p>（藥王真言）我今誓發菩提願，絕念眾生無錯亂。專心稱念藥師名，摧破邪心皈正道。九種行願九種智，九種菩提九種理。藥上菩薩大慈悲，能與眾生消災罪。<p>消災延壽藥師佛摩休羅大將威猛烈，能與施主解冤結。（某）人今朝繫洪名，三世冤業皆消滅。<p>藥師如來除魔絹索願<p>（藥上真言）我今誓發菩提願，王法枷鎖刑囚難。志心稱念藥師尊，枷鎖解脫離苦難。十種行願十種智，十種菩提十種理。彌勒菩薩大慈悲，能與眾生消災罪。<p>消災延壽藥師佛真陀羅大將威猛烈，能與施主解冤結。（某）人今朝繫洪名，三世冤業皆消滅。<p>藥師如來枷鎖解脫願<p>（彌勒真言）我今誓發菩提願，貧苦眾生無飲膳。志心稱念藥師尊，法力資財身勇健。十一種行願十一種智，十一種菩提十一種理。救脫菩薩大慈悲，能與眾生消災罪。<p>消災延壽藥師佛照頭羅大將威猛烈，能與施主解冤結。（某）人今朝繫洪名，三世冤業皆消滅。<p>藥師如來飲食充足願<p>（救苦真言）我今誓發菩提願，寒熱咬蟲多唧難。志心稱念藥師名，上妙衣服嚴身遍。十二種行願十二種智，十二種菩提十二種理。解冤結菩薩大慈悲，能與眾生消災罪。<p>消災延壽藥師佛毗伽羅大將威猛烈，能與眾生解冤結。（某）人今朝繫洪名，三世冤業皆消滅。<p>藥師如來衣服嚴身願<p>（解結真言）<p>上來十二大願，具載《灌頂經》文。乃是藥師如來因中所發，無一願而不開方，無一言而不濟群生。實為暗處明燈，乃是中流巨揖。其或嚴淨軒宇，肅備香花，拔除過罪之文，啟結燈燃之會，隨文演讚，遂願稱揚。想凡心而暗合聖心，在佛願而必符人願；豈獨是當來果報，永言增見世福田。願垂慈濟之心，盡副禱祈之懇。向下經文，請為演說。一願國土安寧，二願萬民康樂，三願五穀豐登，四願瘟疫長銷，五願疾病速除，六願獄囚解脫，七願三途苦息，八願七祖生天，九願盜賊不侵，十願壽命延長，十一願還恩恩滿，十二願有願皆從。諸佛慈悲常愍念，但令求者啟心源。今時燈主發精誠，一一依憑諸佛願。<p>切聞慈悲所說，微妙真詮。上為諸佛之階梯，下契群生之懇願。包含萬象，該括三乘。若崇禱祝之心，立致感通之意。今此《藥師灌頂經》者，佛在維耶國內音樂樹林中，天花散漫於長空，瑞氣盤旋於四野，金相方開於笑臉，玉毫流注於頂門，聖賢瞻月面以披陳，釋梵望金仙而作禮。時有大心菩薩，本號文殊，問六道求福利之因，與萬民作皈依之處。佛乃經開中道，義讚東方醫王，號曰琉璃。潔淨逈超於眾寶，報土名稱於滿月，光明已絕於纖瑕。翠網瓊林，盡是額珠所化；銀樓玉殿，何煩魯匠興工？樹頭之寶鐸和鳴，皆宣八苦；砌畔之靈禽對舞，盡說三乘。榮華將兜率無殊，富貴與彌陀不異。若窮快樂，莫罄讚揚。今時羅列幡花，莊嚴像設。寶炬點而燈花滿苑；金爐靄而玉葉舒容。何災難而不消？有福祥而皆至。第一願經文，請為宣揚。如我無異<#sp>（入儀）第一願心心廣大，便期超證證菩提。光明普照大千中，威德遍聞三界外。妙相顓顓身挺特，威容肅肅相端嚴。令他蠢動眾群生，與我此身無一異。<p>消災延壽藥師佛<#sp>悉蒙開曉<#sp>（入儀）第二願身身瑩淨，光明皎潔似琉璃。四生品類盡含容，萬象森羅無障礙。寂爾無為常應念，湛然不動若虛空。幽冥癡暗眾群生，皆願發蒙令曉悟。<p>消災延壽藥師佛<#sp>悉持施與<#sp>（入儀）第三願成無上覺，覺他自覺覺圓明。常將智海潤焦枯，永使慧燈消黑暗。國土更無饑渴想，人民不有怨嗟聲。誓將美饈濟孤貧，普使眾生令飽滿。<p>消災延壽藥師佛<#sp>解除垢穢第四願當來成佛道，巍巍微妙相堂堂。星中皓月獨晶瑩，水裏紅蓮常瑩淨。生死雲開無垢翳，識心浪靜絕痕瑕。令諸熱惱得清涼，情與無情同一體。<p>消災延壽藥師佛<#sp>至無上道第五願當來精進力，奉持佛勅止譏嫌。常令戒地有馨香，勿使情塵生染汙。萬劫千生寧毀犯，三十七證轉分明。便令三界眾群生，同至菩提無缺漏。<p>消災延壽藥師佛<#sp>悉令具足第六願當來我國中，身根具足相端嚴。盲聾喑啞不曾聞，跛躄癊殘何況見？彼若業緣生惡果，我憑佛力為消除。人民相視勿冤憎，禮義謙恭相敬奉。<p>消災延壽藥師佛<#sp>至得佛道第七願十方諸國土，三途六道眾含生。無皈依處作梯航，遭苦難時為救護。法藥調和多種病，善言誘諭小乘心。咸令勇猛大根機，直至菩提無退轉。<p>消災延壽藥師佛<#sp>無諸疑惑第八願愚冥拋我見，六根昏塞執他宗。講說大道發蒙來，開曉疑情通徹去。智慧門深須究竟，菩提路遠莫因循。靜思我師正真言，如救頭然無懈怠。<p>消災延壽藥師佛<#sp>入正覺路第九願當來成佛果，魔王眷屬自皈依。惟將定力自嚴持，祗用慈心相攝受。六十二般顛倒見，百千萬劫轉輪身。顯揚指示正真源，共趣圓常入正路。<p>消災延壽藥師佛<#sp>無有眾難第十願當來我國中，更無王事苦煎煩。殘刑虐法不偏加，薄賦輕徭修正道。枷鎖鞭笞不曾見，冤讎枉濫未嘗聞。人民相視勿憂愁，王道昇平歌政化。<p>消災延壽藥師佛<#sp>令身充足十一願當來我國中，常令飲食得豐饒。休將物命列雕盤，靡使腥膻薰覺性。畿火豈焚無想念？靈臺寧貯不享餐。天廚美饈種多般，應念隨心皆施與。<p>消災延壽藥師佛<#sp>微妙上願普濟眾生十二願，願茲福慧遍莊嚴。若逢裸露與孤貧，施與衣資並庫藏。絲竹管絃長在耳，貴榮歡樂每隨心。和顏悅色相莊嚴，無有一人生惡念。<p>消災延壽藥師佛<p>十二願藥師琉璃光王佛我佛因中十二願，善心先覺大千緣。一願身相放光明，普照塵沙無障礙。二願破除諸愛結，自然寶體似琉璃。三願發心等滄溟，流注眾生令飽滿。四願圓光如寶月，照開生死業浮雲。五願戒定自然成，不失威儀三寶行。六願眾生根具足，我今身相俱諸緣。七願閻浮疾苦人，我法便為諸妙藥。八願眾生愚癡者，吾能說法為開通。九願諸魔妒惑心，使人正真祛疑惑。十願橫遭王難苦，我將身命代臨刑。十一願當來發身財，施與眾生為飲食。十二願果圓成正覺，不教國土有饑寒。和顏悅色樂昇平，共等伊圓慈慧力。如是真空十二願，一一金口標題名。今時演讚不思議，萬劫千生資福壽。<p>南無消災延壽藥師佛<p>南無大聖法中王菩薩摩訶薩<p>（加持一切法平等開悟真言<#sp>歌讚）<p>奉勸諸人聽偈讚，如來相，好難量，六年苦行應真常。胸間題梵字，眉間白毫光。<p>天上人間行化道，三途六道，息苦停酸，如來演法在靈山。波旬似無奈，請入涅槃山。<p>南無大慈悲消災延壽藥師琉璃光王佛
。
<juan>佛說藥師二時科儀文各於一切音聲海，普出無盡妙言詞。盡於未來一切劫，讚佛甚深功德海。<p>藥師會啟，集福筵開。領眾登壇，開闡二時科事。大眾志誠心，同嘆延壽偈：長久皈依大法王，命童晨夕炷心香。富將經藏看千卷，貴列幡花蔙兩行。金相慈悲抒我願，玉毫宛轉現威光。滿門和樂芝蘭瑞，堂上如來步彩霞。<p>藥師海會佛菩薩<#sp>（嘆德宣疏）<p>多陀阿伽度。阿囉訶。三藐三佛陀。分身百億，遍剎塵以利物；派列三乘，盡萬有而普聞。冰霜月霽，每燭昏衢；悲增智增，恒遊濁世。厭智煻煨，無私而自智；道修滅證，有相以皆空。論學五明，引外道而皈正；威嚴八部，祛外魔以潛形。虔奏藥師二時疏文，法師宣讀。<p>（稱念）大圓鏡智阿閦佛<#sp>青色蓮花遶世尊<p>（稱念）平等性智寶相佛<#sp>赤色蓮花遶世尊<p>（稱念）妙觀察智彌陀佛<#sp>白色蓮花遶世尊<p>（稱念）成所作智成就佛<#sp>黑色蓮花遶世尊<p>（稱念）華藏界智毗盧佛<#sp>黃色蓮花遶世尊<p>（化納<#sp>任意回壇）<p>（加持奉事諸佛真言<#sp>至<#sp>五供養）<p>惟願慈悲常攝受<#sp>藥師海會佛菩薩<p>壇前開科儀當演<#sp>（入儀）<#sp>無有異也<#sp>（宣念）汝已得聞佛願行，我今略說國莊嚴。琉璃地上七重林，瑪瑙池中八德水。金殿銀城光隱映，瓊樓珠網影玲瓏。欲塵意垢悉皆無，還似彌陀佛國土。<p>消災延壽藥師佛<#sp>彼國土也<p>一分經文，請師宣念。日曜光明如月淨，梵音清徹海潮音。久磨智刃越三祗，已駕慈舟超六度。堪與藥師為長子，正當補處作醫王。善男信女發心專，盡願得生彼佛土。<p>消災延壽藥師佛<#sp>令得佛道<#sp>（宣念）佛子文殊重啟問，琉璃光佛不思議。更憑金口廣宣揚，俾使凡情深信重。彼若業緣生慧解，自然除習務真修。盡由此法破無明，直至菩提正覺路。<p>消災延壽藥師佛<#sp>我今說之<#sp>（宣念）若有善男並信女，乍拋邪見入真宗。纔聞一讚藥師名，便似初嘗甘露味。惡業根苗俱落謝，魔家眷屬各奔馳。若論顯正拔難危，向下重重難說盡。<p>消災延壽藥師佛<#sp>正真道也<#sp>（宣念）祗為愚癡兼我慢，不明罪福守慳貪。此身衣服尚難棄，來世饑寒誰肯信？聞我藥師名字者，破他地獄罪因緣。內財妻子若人求，廻向菩提歡喜施。<p>消災延壽藥師佛<#sp>沙門者也<#sp>（宣念）遵奉明經持佛戒，諂諛口是或心非。不能曉了執愚迷，恒自貢高生矯誑。愛網縈纏無覺察，塵根牢固日資深。但能精進念琉璃，願作沙門生厭離。<p>消災延壽藥師佛<#sp>離諸魔縛<#sp>（宣念）負債辜恩忘契義，披毛戴角永酬償。黑因黑果更何疑？如影隨形應萬定。一失人身難再復，千生業道苦輪迴。若能專注念琉璃，善友持提離罥縛。<p>消災延壽藥師佛<#sp>無復惡念<#sp>（依前）兩舌惡言相鬥諍，一心嫌恨結冤讎。山林樹下暗焚香，日月星辰潛啟口。或作符書相厭禱，或持名字祝神祗。但聞我佛藥師尊，俱發慈心無惡念。<p>消災延壽藥師佛<#sp>其名曰<#sp>（依前）清信男並清信女，苾蒭僧與苾蒭尼。十齋八戒專精勤，七日半年無退墮。欲去彌陀清淨土，還持滿月藥師名。百年報定往生時，八大高賢相接引。<p>南無日月光、琉璃界、藥師海會文殊菩薩降道場，願共諸眾生，香花茶供養。曠大劫來為佛祖，微塵世界作心師。玉毫深讚不思議，金粟最降無礙辯。證果已彰名普賢，示因猶自號文殊。維耶會上愍群生，發請宣揚微妙法。<p>南無日月光、琉璃界、藥師海會觀世音菩薩降道場，願共諸眾生，香花茶供養。一念音聲隨響應，十方國土應機來。聞思聞盡盡聞圓，覺所覺空空覺滿。上契如來慈願力，下合群生悲仰心。雖然補處在西方，偏與娑婆緣最重。<p>南無日月光、琉璃界、藥師海會勢至菩薩降道場，願共諸眾生，香花茶供養。紺目尊前興寂用，黃金地上靜經行。慈悲雲影庇三千，道德香風薰一切。菡萏蓮花開兩臉，頻婆果色豔丹唇。他心慧眼剎那間，應念隨形皆濟度。<p>南無日月光、琉璃界、藥師海會無盡意菩薩降道場，願共諸眾生，香花茶供養。菩提無相含容大，煩惱無形染汙深。定門無際妙重重，法性無言空寂寂。世界無邊塵擾擾，眾生無數業茫茫。愛河無底浪滔滔，是故我名無盡意。<p>南無日月光<#sp>（依前）<#sp>寶曇華菩薩<#sp>（依前）三覺岸頭燃智炬，四生海上駕慈舟。願心牽起入纏心，幻相假名出定相。寶意出生如意寶，華同結實說心華。聞名彈指一稱時，開發信根生福果。<p>南無日月光、琉璃界、藥師海會藥王菩薩降道場，願共諸眾生，香花茶供養。大地所生諸草木，藥王無不遍霑嘗。根莖枝葉與華苗，苦澀甘甜並冷暖。先視眾生如父子，次觀根器配君臣。舌端功德最難量，是故圓通從此入。<p>南無日月光、琉璃界、藥師海會藥上菩薩降道場，願共諸眾生，香花茶供養。喜見國中曾顯化，雲雷音佛累遭逢。生時便解運神通，在處常能為善友。一眼盲龜纔指喻，二親邪見頓消融。若能積德累功深，見像聞名皆獲利。<p>南無日月光、琉璃界、藥師海會彌勒菩薩降道場，願共諸眾生，香花茶供養。功德海深三劫滿，率陀天上一生圓。摩尼殿內放祥光，獅子座頭宣妙法。成就天人今不退，莊嚴佛土使無邊。龍華三會尚迢迢，願與含靈生內院。<p>南無日月光、琉璃界、藥師海會八大菩薩降道場，願共諸眾生，香花茶供養。<p>（加持福慧圓滿真言）<p>上來八大菩薩，莫不具大悲心，弘大誓願。或修學而三祗劫滿，或證真而二轉依圓。解教大地作黃金，唯聞頃刻；能攪長河為酥酪，祗在須臾。天上人間，利生接物。見其相而一瞻一禮，去厄除災；聞其名而一讚一揚，延祥集福。我今道場燈主依憑聖教，嚴潔道場，持尊號以稱揚，假良因而保慶。向下經文，請為宣揚。<#sp>而相娛樂<p>一分經文，請師宣念。如來大悲法王子，無非深念善緣人。皆當通感現身來，接引精神超化去。九品蓮臺生上品，三車運載駕牛車。八音雅樂自然鳴，每與上人同一處。<p>消災延壽藥師佛<#sp>患難者也<#sp>（宣念）假使報緣辭五濁，自然魂魄往諸天。或因天福謝為人，當與帝王家作子。豪貴公卿並長者，聰明端正復高才。皆由念我藥師尊，隨處所求常快樂。<p>消災延壽藥師佛<#sp>言無不善也<#sp>（宣念）後世眾生無倚託，惟將此教作依憑。若能愛樂及書持，俾使宣通並憶念。雜彩作囊常敬重，諸天垂慶每匡扶。邪魔惡氣盡消除，正覺所言無不善。<p>消災延壽藥師佛<#sp>琉璃光佛<#sp>（宣念）造像懸幡並獻蓋，散花讚偈復燃燈。右旋端座正思惟，菜食長齋深禱願。長壽富饒安穩樂，善和男女進官資。皆由敬重藥師尊，世與明師相值遇。<p>消災延壽藥師佛<#sp>至真等正覺<#sp>（宣念）發意欲生何國土？志心但信此經文。蜚尸邪魅作災殃，魍魎鬼神相撓亂。水火象龍並毒獸，虎狼盜賊與冤家。藥師佛號盡消除，華報尚由得如是。<p>消災延壽藥師佛<#sp>惟除宿殃不請耳舉要略談唯正信，若教廣說恐生疑。玄中真個出重玄，劫盡還應說難盡。痼疾沈痾無救療，連年累月未痊平。一心專念總能消，或是夙殃勤懺悔。<p>消災延壽藥師佛<#sp>即得解脫七聚五篇嚴戒約，身三口四恐乖踈。不遵師父善友言，違背佛經僧寶信。亡失人身將正念，自招無間與傍生。若能披懺改前非，念我藥師皆解脫。<p>消災延壽藥師佛<#sp>即得解脫者也竊盜邪淫生誑誕，酒腸花眼日昏沈。欺賢罔聖積愆瑕，兩舌惡言招過咎。火鑊冰河寧忍見，刀山劍樹豈堪聞？無非專念藥師尊，如是罪根方懺悔。<p>消災延壽藥師佛<#sp>自然消滅耽著貴榮生放逸，恃於才辯輒輕欺。撥無四果福田僧，不信十方薄伽梵。三世業緣俱猶豫，一生善果每遲疑。縱然地獄果將圓，亦許懺揚永消滅。<p>消災延壽藥師佛<#sp>琉璃光佛財命迍遭因薄祐，身名厄塞受艱危。有時王事枉侵淩，到處惡人潛毀謗。未解消騰招感業，空懷結恨怨嗟心。但能恭敬藥師尊，祿位亨通俱稱意。<p>消災延壽藥師佛<#sp>舐其頭也十月懷躭身困重，六親愁惱命須臾，將期母子各平安，暗祝聖賢同守護。生下是男根具足，養來無病性聰明。皆由禮敬藥師尊，惡鬼邪神無惱害。<p>消災延壽藥師佛<#sp>何敢不信也正覺迴頭垂顧視，阿難叉手仰瞻依。我將軟首剖宣時，汝信琉璃功德否？慶喜再三心不退，如來不二語真乘。適今聞所未嘗聞，誰敢輒形言不信？<p>消災延壽藥師佛<#sp>難可開化也倏忽電光兼石火，剎那浪死與虛生。祗因妄動六根塵，結得無明三界業。迷惑便歸魔鬼界，輪迴不入正真門。傷嗟此輩罪根深，不信有何開化處。<p>消災延壽藥師佛<#sp>得其福也多有鈍根淺識者，忽聞苦切志誠言。開於耳目使光明，照破幽明令曉悟。福樹開敷千劫果，罪根凋落萬生花。皆由佛說《藥師經》，一會聖凡深喜慶。<p>消災延壽藥師佛<#sp>敢不首伏汝實口頭無過咎，奈河心裏有狐疑。既然三業自相違，爭得一如同佛性？慶喜慚惶陳造次，深憂罪責頓披陳。如來智慧度難量，有小疑猜甘首伏。<p>消災延壽藥師佛<#sp>正真之道大法縱橫無罣礙，小乘狹劣有區分。見聞知覺未圓融，空色斷常猶執滯。寂默尚能先頓悟，名言何必更懷疑？應須敬重藥師尊，直趨菩提無上道。<p>消災延壽藥師佛<#sp>當信是言正覺所談樞要義，誰人最信甚深言？無為境界絕思量，有漏身心難揣度。佛指十方菩薩眾，更並三世薄伽師。自能發信後來人，何必文殊生此問？<p>消災延壽藥師佛<#sp>正真道也佛號藥師難得念，經名灌頂亦難聞。或將竹帛寫玄文，或為人天講妙法。皆是大乘根性熟，再逢中道教勳修。更弘自利利他心，我記此人成正道。<p>消災延壽藥師佛<#sp>疑者說也累劫累生修正行，無方無所不經過。自惟作我苦困多，況復藥師慈願重。初學聲聞有限量，爭教揣度不猜疑。紅蓮舌相覆三千，未見此人生妄語。<p>消災延壽藥師佛<#sp>知我心耳性地堅牢無動轉，疑生分別最難除。若懷少許蓋纏心，必障大乘功德利。改往修來常固慎，背塵合覺始相應。阿難稽首懺前非，惟佛自知我心耳。<p>消災延壽藥師佛<#sp>厄難者也滿月光明無障礙，乾坤內外悉包含。雪霜風雨不調和，日月星辰生變怪。賊盜兵戈相擾亂，饑荒水旱起災殃。若能讀誦此經文，如上妖訛皆懺殄。<p>消災延壽藥師佛<#sp>續命神幡救脫殷勤從座起，慈悲歡喜說醫方。若人病苦至尫嬴，依我科儀能救護。七層齋戒旋燈樹，六時行道演經文。仍令燈主發精虔，同結一心無不驗。<p>消災延壽藥師佛<#sp>惡鬼所持尊者阿難重請益，於時救脫細鋪舒。七層燈樹若車輪，五色神幡如彩鳳。蘋藻香花勤奉獻，羽毛鱗介放從生。橫罹口舌與冤家，一切迍殃皆過度。<p>消災延壽藥師佛<#sp>至無上道帝王大臣並宰輔，後妃王子及宮嬪。按於科教散香花，集彼禛祥延福壽。先為斷平冤濫事，仍頒恩赦獄囚人。善神歡喜雨風調，國道安寧王道正。<p>消災延壽藥師佛<#sp>是名九橫廣說千差將萬別，略言九橫與三災。皆由心地感招成，儘是業緣因果報。夙世因緣相會遇，現生華報積愆瑕。若無福善可依憑，不測災殃難過度。<p>消災延壽藥師佛<#sp>故使然也地水火風四大性，利名恩愛百年身。養生不解順天和，將命有時違節候。生死兩門求莫得，艱辛萬種苦難當。或其前世惡因緣，罪過所招皆懺悔。<p>消災延壽藥師佛<#sp>不遭厄難善惡薄書無脫漏，是非過犯豈相容？彩虹身上有纖毫，業鏡光中寧隱諱。七七日中如來了，三三品內恐難生。應須放命與燃燈，拔彼精神令得度。<p>（加持普禮懺悔真言<#sp>歌讚）<p>堪嘆老君流道教，亳州降誕流芳。纔離母腸，髮如霜，燒丹並煉藥，保命壽延長。<p>日跨青牛西下去，樓臺殿閣穹蒼。日乘白鹿上，天堂神仙留不住，向乃也無常。<p>大慈悲消災延壽藥師琉璃光王佛
。
<juan>佛說藥師三時儀文三千界內慈悲主，百億剎中大法王。能開慧眼鑒凡情，眾生有願皆感應。<p>藥師會啟，集福筵開。領眾登壇，開闡三時科事。大眾志誠心，同嘆延壽偈：長生一念焚清香，命信修齋建道場。富是前生修善得，貴非斯世莫思量。金銀難買般若智，玉石成堆放祥光。滿堂香花迎諸聖，堂前齊祝法中王。<p>藥師海會佛菩薩<#sp>（嘆德宣疏）<p>多他阿伽度。阿羅訶。三藐三佛陀。四身圓備，三觀澄明。智光常照於十方，慈力普加於五濁。常於災劫救人而神用無虧，每向苦鄉解結而嘉名愈勝。本觀音之化像，為解結之權宜。修羅之瞋恨皆消，帝釋之冤讎已息。座下皈依，漸修而展演；地位階差，頓悟而發揮。心性無礙。六類解綿纏之結，三生除深重之冤。每將般若之淵源，普施菩提之妙道。虔奏藥師三時疏文，謹當宣讀。<#sp>（化壇）<p>清淨香雲海圓明<#sp>敬禮華藏世界<p>香水海圓明<#sp>敬禮華藏世界<p>稱念真身、應身、化身藥師光王佛<p>眾等同嘆皈命禮<#sp>華藏世界<p>（化納回壇）<p>凡情上達大圓鏡<p>（加持啟白真言）<p>東晉天竺三藏法師帛尸黎密多羅奉詔譯<p>閩越金身太平寺沙門若愚述<p>救脫菩薩語阿難言：如來世尊說是經典，威神功德，利益不少。座中諸鬼神有十二神王從座而起，往到佛所，長跪合掌而白佛言：我等十二鬼神，所在擁護，若城邑、聚落、空閑林中；若四輩弟子誦持此經，令所結願無求不應。阿難問言：其名如何？為我說之。救脫菩薩言：灌頂章句，其名如是。二六神王居法會，一心合掌啟金仙。此經萬劫最難逢，我輩今朝深慶幸。或向王城並曠野，若能讀誦及書持，所求無不稱其心，在處聞經常擁護。<p>香花一心奉請大藥叉、藥師護教金毗羅神王來護法。願共諸眾生，香花茶供養。聖德威靈難比並，興慈及物最英明。或逢橫病擾眾生，或遇時災侵國土，百藥調和無效驗，四肢熱惱苦煎焚，但能遵奉《藥師經》，此是神王相擁護。<p>一心奉請藥師護教和耆羅神王來擁護。願共諸眾生，香花茶供養。武勇威恩唯直道，尊賢和眾辟奸訛。愛貧邪諂不公言，滅斷欺瞞非理事。煽惑君臣成禍亂，肢離骨肉結冤讎。皆因口舌橫罹生，是此神王皆離散。<p>一心奉請藥師護教彌伽羅神王來護法。願共諸眾生，香花茶供養。宦路艱危須誡慎，公門嚴峻更卑謙。若因身事露干求，或被王官讚寵訝。爵祿雖然關分定，行藏還慮有非災。心心正念藥師尊，通感神王銷枉橫。<p>一心奉請大藥叉藥師護教安頭羅神王來護法。願共諸眾生，香花茶供養。福薄身羸人厭賤，戒虧行缺鬼❥❥。營生觸事不從心，在處所求違本願。通塞未能全性命，吉凶由自半疑天。此時若念藥師尊，威德神王讚護念。<p>一心奉請藥師護教摩尼羅神王來護法。願共諸眾生，香花茶供養。財屬五家寧易守，業通三世實難防。若逢盜賊暗穿窬，或遇兵戈強劫奪。豈但珠珍皆罄竭，直疑性命亦傾危。應須稱念藥師尊，是此神王常守護。<p>一心奉請藥師護教宋林羅神王來護法。願共諸眾生，香花茶供養。水勢崩騰漂沒處，火精熢㶿卒忙時。孤舟未達遇驚濤，四顧無門逢烈燄。大禹廟堂空寂寂，欒巴魂魄竟悠悠。一心專念藥師尊，是此神王相濟度。<p>一心奉請藥師護教因持羅神王來護法。願共諸眾生，香花茶供養。獅子象龍並虎豹，蜈蚣蛇蠍及蚰蜒。或經曠野偶遭逢，或在山林潛值遇。艱險獨行無伴侶，急難何處問醫師？一心專注念琉璃，是此神王垂密佑。<p>一心奉請藥師護教波耶羅神王來護法。願共諸眾生，香花茶供養。冤結祗宜相解釋，符書那可更❥禳。拘牽邪鬼作妖尤，接引家神為禍祟。此是仇讎無雪處，來生痕玷宛然存。若能誦讚此神王，和合一心無惡念。<p>一心奉請藥師護教摩休羅神王來護法。願共諸眾生，香花茶供養。夙病有根難體解，良醫不遇苦縈纏。卻尋妖孽信凶言，返問鬼神求福祚。祈禱依前傷性命，債冤那可望長生。若能專念藥師尊，是此神王消九橫。<p>一心奉請藥師護教真陀羅神王來護法。願共諸眾生，香花茶供養。六七日輪齊赫奕，三千國土盡消融。四洲渤澥捲紅雲，五嶽顛巖隨猛燄。世界爾時成黑穴，諸天猶自不遑安。眾生遭此火災時，大聖神王來救護。<p>一心奉請藥師護教照頭羅神王來護法。願共諸眾生，香花茶供養。洪雨滂沱摧世界，滄溟即漸漲虛空。蛟螭魚鼈路岐迷，日月星辰宮殿壞。直至二禪皆浸沒，何曾六欲免漂沈？眾生遇此水災時，大聖神王專救護。<p>一心奉請藥師護教毗伽羅神王來護法，願共諸眾生，香花茶供養。凝結風輪初鼓擊，動搖器械始成時。摶雲偃嶽塞虛空，捲浪颺塵興造化。堅固能擎大千界，崩騰可壞第三禪。眾生必若遇此災，通感神王常擁護。<p>（加持十二神王<#sp>至帝釋梵王真言<#sp>於此解結）<p>藥師解結<p>恭聞佛住真如法界藏，無相無形離諸垢。眾生觀見種種形，一切苦難皆消滅。佛功德海，難盡讚揚。<p>上來依科稱念十二神王大將名號已竟，正當奉為（祈祥、保病）解結信士等恭對三寶壇前，證盟解結。<p>切以夙冤夙業，寧無已往之過愆？今世今生，必有故為之罪咎。幸諸佛開慈悲之路，許眾生陳懺悔之門，爰憑解結之洪庥，蕩滌無邊之罪垢。伏念等三世之內，累劫之中，造貪、瞋、癡，多生不善。今對三寶像前，願求解結。一結一解，十惡五逆罪消滅；一讚一揚，八難三途俱解脫。惡果化為善果，罪根返作福根。用集良因，克敷善願。今則更籌已捉，漏漸頻催，大眾虔誠，用伸解結。<p>南無一心奉請，妙嚴施主、平等醫王、十二願心藥師琉璃光王佛，願降道場，證盟解結。<p>南無一心奉請，碧琉璃殿上、紅瑪瑙階前、藥師護教金毗羅神王降臨道場。願共諸眾生，香花塗供養。<p>第一解結，仰啟金毗羅神王藥叉大將軍，今有解結信士等，自從曠劫以來，及至今生，造下眼根之罪，今對三寶像前，特為解結，願罪消滅。和解冤結菩薩眼識不明成惡見，觀見世人豈無端？一真本性返成殃，萬化全虛由破壞。發起狂心生惡業，見他妖豔入紅塵。如蛾赴火在須臾，稽首藥師求解結。<p>（和）隨心滿願藥師佛<p>解結解結解冤結，眼根之罪願消滅。今有解結真言：<p>唵。三哆囉。伽陀。娑婆訶。<p>一心奉請，碧琉璃殿上、紅瑪瑙階前、藥師護法和耆羅神王來護教。願共諸眾生，香花塗供養。<p>第二解結，仰啟和耆羅神王藥叉大將，今有解結信士等，自從曠劫以來，及至今生，造下耳根之罪。今對三寶像前，特為解結，願罪消滅。<#sp>（和）解冤結菩薩耳識玲瓏分兩處，遍於聲語起無明。聞諸善事總如聾，聽眾好言如少夢。永失沙門迷惡道，悉從癡暗入幽途。如斯業障實堪嗟，稽首藥師求懺悔。<p>隨心滿願藥師佛<p>解結解結解冤結，耳根之罪願消滅。今有解結真言：<p>唵。三哆囉。伽陀。娑婆訶。<p>一心奉請，碧琉璃殿上、紅瑪瑙階前、藥師護教彌伽羅神王來護法。願共諸眾生，香花茶供養。<p>第三解結，仰啟彌伽羅神王藥叉大將，今有解結信士等，自從曠劫以來，及至今生，造下鼻根之罪。今對三寶像前，特為解結，願罪消滅。<#sp>（和）解冤結菩薩鼻根起來由猛烈，翻身啄舌自雷奔。具諸香味惱心田，嗜眾腥羶昏意地。蝶慕蜂超如競利，龍驤馬驟苦爭淩。罪花業果宛然存，稽首藥師求解結。<p>隨心滿願藥師佛<p>解結解結解冤結，鼻根之罪願消滅。今有解結真言：<p>唵。三哆囉。伽陀。娑婆訶。<p>一心奉請，碧琉璃殿上、紅瑪瑙階前、藥師護教安陀羅神王來護法。願共諸眾生，香花茶供養。<p>第四解結，仰啟安陀羅神王藥叉大將，今有解結信士等，自從曠劫以來，及至今生，造下舌根之罪。今對三寶像前，特伸解結，願罪消滅。<#sp>（和）解冤結菩薩舌根祗因貪五味，愛餐甘美害眾生。喉嚨三寸實堪憎，搖動萬般真可畏。口是心非因偏惑，情乖志隔自迷朦。泥犁果報歷然存，稽首藥師求解結。<p>隨心滿願藥師佛<p>解結解結解冤結，舌根之罪願消滅。今有解結真言：<p>唵。三哆囉。伽陀。娑婆訶。<p>一心奉請，碧琉璃殿上、紅瑪瑙階前、藥師護教摩尼羅神王來護法。願共諸眾生，香花茶供養。<p>第五解結，仰啟摩尼羅神王藥叉大將，今有解結信士等，自從曠劫以來，及至今生，造下身根之罪。今對三寶像前，特為解結，願罪消滅。<#sp>（和）解冤結菩薩身命皆從欲相得，解除意地發無明。殺生害命惡因緣，貪欲好淫業果重。設計千般惟利己，用謀竊盜損他財。欺瞞天地昧神明，稽首藥師求解結。<p>隨心滿願藥師佛<p>解結解結解冤結，身根之罪願消滅。今有解結真言：<p>唵。三哆囉。伽陀。娑婆訶。<p>一心奉請，碧琉璃殿上、紅瑪瑙階前、藥師護教宋林羅神王來護法。願共諸眾生，香花茶供養。<p>第六解結，仰啟宋林羅神王藥叉大將，今有解結信士等，自從曠劫以來，及至今生，造下意根之罪。今對三寶像前，特為解結，願罪消滅。<#sp>（和）解冤結菩薩意根之罪渾渺邈，罪花疊疊自開敷。祗因貪愛昧真空，每執愚癡傷慧性。方寸抱將瞋怒發，雙眸識火勇猛威。紅塵障惱隔千重，稽首藥師求解結。<p>消災延壽藥師佛<p>解結解結解冤結，意根之罪願消滅。今有解結真言：<p>唵。三哆囉。伽陀。娑婆訶。<p>一心奉請，碧琉璃殿上、紅瑪瑙階前、藥師護教因持羅神王來護法。願共諸眾生，香花茶供養。<p>第七解結，仰啟因持羅神王藥叉大將，今有解結信士等，自從曠劫以來，及至今生，造下拋撒五穀之罪。今對三寶像前，特為解結，願罪消滅。<#sp>（和）解冤結菩薩欺聖罔賢成過患，故殺誤傷結冤仇。拋撒五穀逆蒼天，咆咅六親欺厚地。口氣香前興咒咀，身心強畔啟侵淩。無邊罪垢實難逃，稽首藥師求解結。<p>隨心滿願藥師佛<p>解結解結解冤結，拋撒五穀罪消滅。今有解結真言：<p>唵。三哆囉。伽陀。娑婆訶。<p>一心奉請，碧琉璃殿上、紅瑪瑙階前、藥師護教波耶羅神王來護法。願共諸眾生，香花茶供養。<p>第八解結，仰啟波耶羅神王藥叉大將，今有解結信士等，自從曠劫以來，及至今生，造下殺生之罪。今對三寶像前，特為解結，願罪消滅。<#sp>（和）解冤結菩薩殺生害命有多般，日用何曾著眼觀？汝殺他時雖有易，他殺你來亦無難。世世冤仇何日了？生生報恨幾時休？今將發露啟誠心，稽首藥師求解結。<p>隨心滿願藥師佛<p>解結解結解冤結，殺害之罪願消滅。今有解結真言：<p>唵。三哆囉。伽陀。娑婆訶。<p>一心奉請，碧琉璃殿上、紅瑪瑙階前、藥師護教摩休羅神王來護法。願共諸眾生，香花茶供養。<p>第九解結，仰啟摩休羅神王藥叉大將，今有解結信士等，自從曠劫以來，及至今生，造下貪愛之罪，恭對三寶壇前，特為解結，願罪消滅。<#sp>（和）解冤結菩薩世間匹帛與金銀，成了人時敗了人。萬貫多貪何富貴？一文不愛向清貧。良友不遇龐居士，蓋謂難逢呂洞賓。皈命藥師求解結，願諸罪垢化為塵。<p>隨心滿願藥師佛<p>解結解結解冤結，貪愛之罪願消滅。今有解結真言：<p>唵。三哆囉。伽陀。娑婆訶。<p>一心奉請，碧琉璃殿上、紅瑪瑙階前、藥師護教真陀羅神王來護法。願共諸眾生，香花茶供養。<p>第十解結，仰啟真陀羅神王藥叉大將，今有解結信士等，自從曠劫以來，及至今生，造下不孝之罪。今對三寶像前，特為解結，願罪消滅。<#sp>（和）解冤結菩薩不易修身六尺長，切須孝順養爺娘。慈母懷躭十個月，三年乳哺受辛勤。推乾就濕娘辛苦，嚥苦吐甘寸斷腸。勸君無事閑思想，世間最苦是爺娘。<p>隨心滿願藥師佛<p>解結解結解冤結，不孝之罪願消滅。今有解結真言：<p>唵。三哆囉。伽陀。娑婆訶。<p>第十一解結，仰啟照頭羅神王藥叉大將，今有解結信士等，自從曠劫以來，及至今生，造下負恩負德之罪。恭對三寶像前，特為解結，願罪消滅。<#sp>（和）解冤結菩薩得意生前載尚書，賢君一德是誰無？人心杳杳縱難定，天理昭昭不可辜。負德愆瑕求懺悔，忘恩罪障願消除。此際懺揚俱殄散，他時共證法王都。<p>隨心滿願藥師佛<p>解結解結解冤結，負恩負德罪消滅。今有解結真言：<p>唵。三哆囉。伽陀。娑婆訶。<p>第十二解結，仰啟毗伽羅神王藥叉大將，今有解結信士等，自從曠劫以來，及至今生，造下十惡五逆之罪。今對三寶像前，特為解結，願罪消滅。<#sp>（和）解冤結菩薩十惡盡從心上起，殺生偷盜共邪淫。妄言綺語說他過，讚毀慳貪心瞋慢。此時種種勤懺悔，今將一一細披陳。惟願藥師求解結，願諸罪垢化為塵。<p>隨心滿願藥師佛<p>解結解結解冤結，十惡五逆願消滅。今有解結真言：<p>唵。三哆囉。伽陀。娑婆訶。<p>（依科念誦判斷廻向）<p>上來十二神王，並及眷屬，隨名演讚，消夙世之三災；逐願祈禱，滅人間之九橫。隨求克應，有願皆從。憑啟祝之良緣，助信心之福慶。見聞隨喜，禍滅福生。土地龍神，安人護物。向下經文，請為宣演。<p>救脫菩薩，法應如是。一分經文，請為宣演。如上神王十二將，各將眷屬七千徒。維耶會裏受叮嚀，贍部國中垂救護。若有眾生遭彼難，但將雜縷結其名。願圓解結護庥祥，《灌頂經》文法如是。<p>（入南無三滿多<#sp>（至）娑婆訶）秘密總持言簡要，甚深微妙理含真。真能顯正與摧邪，要且消災兼滌禍。靈驗祗由人懇切，浮粗莫訝法無微。應須念念不離心，凡有所求皆得遂。<p>（佛說是經時<#sp>（至）作禮奉行）大眾一時生喜慶，阿難叉手再咨陳。此經題目幾般名？後代傳持多種利？佛舉三題皆要妙，文標千古最津梁。今時燈主歷精誠，依教弘宣真正覺。<p>藥師琉璃光王佛<p>今乃經演貫花，上隨文而誦徹；燈分蓮燄，下逐盞以舒光。所有良緣，祝皇王而萬歲；散其利益，資侯伯以千秋。州縣肅清，軍民樂業。然冀真如境內六道四生，妄念識中三途七趣，俱霑樂果，咸脫苦因，迴佈恩光，僉扶燈主等身命昌吉，福壽增崇，表裏宗親祛冤釋結，存亡普利解禍除千，門宅靈祗安人護物，社廟賢聖運慶吉祥。更有七層燈燄，請慈而唱和。<p>第一層燈者，此燈伏為保安國界、帝王大臣。燈供養十方三世佛君聖臣忠常輯睦，金枝玉葉永昌隆。梯山航海奉朝廷，偃武修文清宇宙。日月星辰纏度正，雪霜風雨品調均。民安國泰樂昇平，分野山川無瘴癘。<p>第二層燈者，此燈伏為施主謝過禳災，保安延壽。燈供養十方三世佛瀝懇披誠對月面，憑因仗果點輪燈。凶星暗曜息災殃，祿庫命宮添喜慶。福海波瀾深瀚漫，壽山層級轉穹崇。聖賢常藉護行藏，有願悉皆隨所願。<p>第三層燈者，此燈伏為施主合家眷屬延年福壽。燈供養十方三世佛幾劫福緣皆共作，此生因果始同修。善和眷屬每相隨，諦信身心常接續。孝子順孫恒霸盛，承家襲慶永昌隆。庥祥福祿日臻臨，橫難災殃皆殄散。<p>第四層燈者，此燈伏為隨喜善男信女長福消災。燈供養十方三世佛目睹毫光生敬仰，耳聆金偈發難聞。善緣既樂撥忙來，惡念無因相續起。言下若能深諦信，心中自得頓清涼。見聞隨喜福無疑，金口分明親證驗。<p>第五層燈者，此燈伏為所事香火龍神資扶陰德。燈供養十方三世佛十二龍神隨位次，五通聖德鎮方隅。外消枉橫與迍災，內集庥祥並喜慶。增長威光常熾盛，匡扶住宅永昌隆。今時廻向此燈輪，護界護人為慶瑞。<p>第六層燈者，此燈伏為施主七代先亡追薦往生。燈供養十方三世佛歷代先亡辭幻世，一層燈影引香魂。或生淨土永逍遙，或在幽關希出離。三島雲容隨步去，六珠衣帶拂天香。白毫光裏禮慈容，頓悟無生拋有漏。<p>第七層燈者，此燈伏為三途八難受苦眾生。燈供養十方三世佛六道三途魂擾擾，千生萬劫苦茫茫。刀山劍樹逐因招，火鑊冰河隨業受。餓鬼傍生輪轉處，鐵圍無間杳冥中。咸憑我佛此燈輪，息苦停酸俱解脫。<p>上來燃燈一樹，光烈七層。乍如王愷家中數尺珊瑚之樹，又若石崇堂上一堆明月之珠。層層豔豔槿花開，朵朵聯聯星彩動。何處之簾籠熠透，幾家之窗戶分明。休誇漢武之九微，謾說秦棱之萬炬。究竟不能祛黑暗，但聞空地照良時。若我《灌頂經》中七層之燈，則不然也，上徹於諸天宮殿，下窮於六趣幽冥。但有迷途，皆歸正道。我今燈主依憑聖教，點此輪燈，可以照身相之蒙，可以助福星之彩。逐層層而伸乎善祝，隨事事而廻向禱祈。妙善難量，河沙可算。上來所建琉璃會，從昏至曉竭丹誠，依憑金口結鴻音，旋遶銀燈求勝利。僧邀鹿苑柔和眾，教揭琅❥《灌頂經》。虛徐鈸韻戛寒空，嘹亮佛聲宣住宅，永殄三災並九橫，能延百福與千祥。無涯妙善不思議，廻向諸天天子眾，帝釋梵王並宰輔，天曹天眾及天仙，雲居空界聖兼賢，日月星辰並列曜，俱在毫光臨照內，皆增天福壯威神，人間社稷與城隍，廟貌靈祗兼嶽瀆。山川林野諸靈享，土地門神住宅神，各霑勝利自昭彰，護界護人增福慶，地府閻羅平等主，冥司諸部十王官，皆增威福及陰功，盡得慈雲垂覆護。三途地獄停酸楚，刀山劍樹息摧殘，披毛戴角永拋離，銜鐵負鞍休繫滯。慧日爍開塵縛網，毫光照破鐵圍城，邊關甲馬罷驅馳，宇宙干戈休習練，風調雨順年年樂，巷舞街談日日新。餘將上善用莊嚴，法界有情霑勝利，七級輪燈功讚畢，塵沙可算福難量。金池金水泛金蓮，金地金階排金鳳，金鸚立在金樓上，金鸞飛下金閣中，金泥金彩永輝煌，金樹金枝長赫奕。金人金眼看難盡，金手金刀剪不成，金臺金屋閃金光，金殿金磚耀金相，終年祗見金分彩，竟日唯聞金放光，遍宜此際讚金文，最好今時對金相，金風動處群星走，金指挑時碎錦飛。七層層上月籠霞，一盞盞中金落水，能開累劫冥蒙道，解破三途黑暗門，幽關冥漠總分明，天上人間能顯悟。何邪何魅不摧滅？何災何咎不消磨？何軍何賊不廻心？何法何牢不開赦？何禽何獸不深隱？何虎何狼不遠奔？何州何縣不相同？何主何王不歸順？何饑何渴不豐備？何疾何殃不消除？何風何雨不調和？何苦何貧不富貴？何恩何願不圓滿？何福何祥不降臨？能教國土有光輝，不使眾生懷憂惱，冤家債主從此解，久逝先亡次第昇，門丞戶尉不興災，土地龍神長送福，如此一輪光照耀，俱霑萬物不思議。人人莫倦建輪燈，此是天人興佛事。<p>南無過現未來<#sp>（和）一切諸佛三世未嘗相罣礙，十方何處不圓通？觀根現相有其時，說法利生當彼處。應物還同臨水月，興慈寧異蔽空雲？微塵剎土眾如來，皆願虔誠皈命禮。<p>南無舍利行像<#sp>（和）無量寶塔願力莊嚴非勝劣，遺身金相或差殊。無量無邊無來去，有感有緣有形像。天上人間諸寶塔，他方此界妙金容。一瞻一禮果因深，隨念常添功德海。<p>南無十二部尊經<#sp>（和）甚深法藏佛以一音演說法，眾生隨類解千差。豈非一雨不均平，自是三根各生長。海藏包含秘密藏，法門開顯甚深門。勸君識取本來心，達本忘言歸正道。<p>南無諸尊菩薩<#sp>（和）摩訶薩眾地前地上菩薩眾，等覺妙覺位中尊。常於三界運悲心，每為四生興智力。眼若青蓮敷碧沼，面如白月耀晴空。不違本願放慈光，俯降道場垂鑒證。<p>南無緣覺聲聞<#sp>（和）一切賢聖緣覺觀緣明正道，聲聞聞法悟真空。出無佛世獨興隆，各有神通能作用。海月夜來籠石室，山雲時復潤禪衣。聖凡隱顯故難知，降福垂恩多感應。普為四恩諸有趣，遍周法界眾群生。上窮有頂大心天，下極空輪含識者。俱斷煩惱諸業障，盡期佛性早圓明。四弘誓願既無邊，願我生生同佛願。<p>檀那志心懺悔無始無明相接續，有生有死苦牽纏。皆由識浪與情塵，增長罪花並業果。天上人間頻改換，三途六道屢經過。彩雲乘足自提持，鬼火燒身誰帶累？鱗甲羽毛緣底事，盲聾瘖啞有何因？蓋由罔聖與欺賢，盡是辜恩及不義。殺盜邪淫無誡慎，貪瞋癡慢縱施為。鐵圍銅柱不思量，石火電光無覺悟。慚愧此身深慶幸，獲從今日得皈依。難聞正法已頻聞，難具六根今得具，難發信心今正發，難逢善友幸相逢。若非夙種善因緣，爭得此心勤策勵。又恐十纏將九結，常須改往復修來。一心合掌對慈容，如上愆瑕皆懺悔。<p>懺悔已，一心皈命禮常住三寶。<p>檀那志心發願六度行門堅志入，四弘願廣發心遊。慈悲喜捨漸增修，癡愛貪瞋除染習。常斷兩宗無執滯，身邊二見永消磨。生生煩惱垢輕微，世世菩提心廣大。長識六根生過患，莫令三業起愆瑕。在塵不染若蓮花，照物無心如藻鏡。暗世昏衢為朗耀，愛河險路駕梯航。病中願作大醫王，海上願為無價寶。去處便能墮愛網，來時長定託蓮臺。十方諸佛鑒斯言，一切眾生同我願。<p>發願已，一心皈命禮常住三寶。<p>眾等志心說偈佛佛道中無勝劣，人人分上有差殊。蓋因迷悟兩區分，遂有聖凡千品類。我等立名顛倒性，如來得號遍知心。奇哉妙湛相端嚴，彼既丈夫我亦爾。得不羞慚對諸聖，更期提拔出昏衢。誓求佛果度群生，如救頭然無退轉。倚強淩弱結冤讎，六道循環未肯休。而今打破塵勞夢，解盡千愁與萬愁。此身無主亦無涯，大千沙界是空花。違我違人違義漢，常將識破自相差。六根必命立橫斜，你長我短結冤家。是非笞罵廣積下，祗為千差與萬差。<p>上來燃燈解冤釋結，保安信士等解釋無邊罪垢，累劫多生以來六根重罪，萬般深愆，更仗良因，咸希雪釋。伏願婆伽聖母垂慈，藥師教主興悲。他心鑒而善果芬芳，天眼觀而罪花凋謝。俾六根而清淨，冀三業以消除。圓滿一切願心，成就無邊種智。門庭光顯，戶業興隆。老者安，少者懷，菑不生，禍不作。門中先祖悉生極樂，法界孤魂咸希解脫。晝夜三時結良緣，收因徹果已周圓。幾多聖賢廻仙馭，無限龍天啟法筵。已沐恩光垂永永，必臻餘慶享綿綿。今將密語重攀送，歸去來兮上法船。<p>（加持奉送聖賢真言<#sp>（至）還本宮真言<#sp>歌讚）<p>夫子降生在周末，後唐朝對贈宣王。三千徒弟列成行，賢人七十二，名字列宗綱。<p>夫子周遊西下去，絕糧忍餓在陳邦。明珠九曲也無方，聰明多智慧，延壽保平安。<p>南無大慈悲消災延壽藥師琉璃光王佛
。
<juan>藥師灌頂章句拔苦過罪生死得度綱目<p>東晉天竺三藏法師帛尸梨密多羅奉詔譯<p>閩越金身太平寺沙門若愚述重重疊疊玉樓臺，樓閣門前嘆善財。八萬四千關捩子，全憑這個鑰匙開。<p>伏望海眾殷勤，齊舉壓座令。<p>皈命敬禮琉璃光佛<#sp>南無藥師光王佛大慈悲藥師佛<#sp>琉璃光王佛<p>我佛大慈悲<#sp>琉璃光王佛<#sp>皈命敬禮琉璃光王佛<#sp>藥師琉璃光王佛<#sp>滿月世界<p>人天同聽梵音聲<#sp>（和）梵音聲菩薩白馬馱來一部經，一回拈起一回新。蒙師指示經題目，便是如來大藏經。<p>伏聞龍宮奧典，海藏靈文，摩騰遠邁於西天，竺法流傳於東土。出三壇之烈燄，破萬種之迷津。慈風開優鉢之花，法雨灑貝多之葉。所謂道：一句云何於此經，究竟眾生到彼岸。面位仁師，云何請舉。<p>云何於此經<#sp>（四句）梵音首唱自漁山，開道群迷咫尺間。幽顯耳聞能薦取，證無為理透玄關。<p>上來梵音雅唱，出生正因。不廻二乘，不向三有。廻因向果，廻事向理，廻向無上佛果菩提。伏願群生，悉望眾聖垂慈。內興則妙用長新，外護則靈明鞏固。天地正觀，日月照輝。民歌太古之風，化起不善之道。三寶常住，萬聖流通。常居覺照之鄉，盡攀樊籠之境。四恩普報，三有均資。法界含情，同圓種智。<p>（普念）摩訶般若波羅密<p>《佛說藥師灌頂經》<#sp>（和）藥師琉璃光王佛<p>壇前教誡儀當演梵音傳自五天來，無限幽冥嘆善財。願仗佛慈宣軌範，見聞隨喜信心開。<p>弟子眾等，稽首和南，謹白清淨大眾：今此修設藥師延壽道場，《灌頂經》標，先伸教誡奉行科事，然後行持科事。掌壇法師，一一布露。<#sp>（入儀<#sp>浩浩難思<#sp>（至）解脫）藥師勝會啟壇場，密咒清泉甘露漿。安息飛煙雲霧捲，蘭膏發燄日星光。緇流濟濟皆精潔，賢聖巍巍盡讚揚。法雨滿空甘露灑，道場何處不清涼？<p>甘露王菩薩<p>（加持安息香真言<#sp>（至）《大明神咒經》）<p>（加持咒油燈真言至咒水真言<#sp>諸部因緣）<p>（加持直字梵語心經陀羅尼）<p>願憑咒力普津濟<#sp>（二聲）<p>咒水讚<p>一鉢寒泉，蠲除熱惱，功勳莫可稱量。注想曹溪水，別來幾度春光。凝然湛寂，灌清淨醍醐甘露瓊漿。霏法雨，楊枝灑處，遍滿於壇場。願霑需，含識普蒙饒益，俱脫苦鄉。餓殍焦面，悟自性真常。我今祛穢誦咒，仗密語伽陀讚揚。周沙界，無人無我，盡淨獲清涼。<p>南無甘露王菩薩摩訶薩<p>廻向無上佛菩提<p>惟願三途苦輪息<#sp>（四句）<p>無邊煩惱斷<#sp>（四句）<p>藥師海會佛菩薩<#sp>（云云）<p>酬盟會啟，集福筵開。領眾登壇，參禮三寶。<#sp>（䠒跪誦三寶咒）<p>佛是三界大師，法是群生眼目，僧是六和具足，並乃真淨福田。背之則凡，順之則聖。我今皈命，建立道場。願聖慈悲，密垂加護。<p>靈山教主<#sp>（入儀）<p>大眾志誠心，同嘆佛寶偈。<p>龍宮海藏<#sp>（入儀）<p>大眾志誠心，同嘆法寶偈。<p>天台方廣<#sp>（入儀）<p>大眾志誠心，同嘆僧寶偈。<p>（加持讚嘆三寶滅罪真言）<p>開壇門部陀羅尼<#sp>（二聲）<p>清淨三業<p>切以道場冰潔，眾聖葵忱。金爐焚戒香、定香、慧香、解脫之真香，密語灑佛水、法水、僧水、摩訶之演水。花簇三春之錦，燈燃一漢之星。玉磬鳴時，振洪音而戛戛；金鼓響處，等梵語之鏘鏘。慈悲開優鉢之花，德雨潤苾蒭之草。六塵內淨而性識圓明，五濁外蠲而法身清淨。願鑒一誠之懇禱，當持三業之真言。先當焚香、灑淨、淨壇、結界、敬花，以為佛事。三業論文，謹當布露。<#sp>（入儀）<p>身三口四意貪瞋<#sp>（四句）<p>除蓋障菩薩<p>（加持淨三業真言）<p>三業六根悉清淨<p>薰香供養<p>答報佛恩甚奇哉，本來心地豁然開。栴檀牛首無價寶，儘是能仁會裡來。梵香論文，法師指開。<#sp>（入儀）<p>爐焚五分寶香清<#sp>（四句）<p>南無香供養菩薩<p>（加持焚香真言）<p>香雲童子大菩薩<p>灑淨潔滌<p>真淵巨海泊天高，香水浮沈湛一寬。願證月光三昧印，大千沙界洗塵勞。廣長舌相，請演波濤。<#sp>（入儀）<p>彌摩羅界秫提吽<#sp>（四句）<p>清淨慧菩薩<p>（加持灑淨真言）<p>壇場內外悉清淨<p>清淨香壇<p>一心清淨萬緣塵，柳陌花街功德林。能攪長河為酥酡，解教大地作黃金。玉壇蠲潔師爽襟。<#sp>（入儀）<p>聚沙成塔亙青天<#sp>（四句）<p>南無淨壇場菩薩<p>（加持淨壇真言）<p>雪山童子大菩薩<p>密語結界<p>大千攝化一毫端，拂手頭邊毛腦寒。高舉金剛王正令，銀山鐵壁祖師關。結曼羅界，凡聖交參。<#sp>（入儀）<p>荊棘林中業火生<#sp>（四句）<p>南無金剛界菩薩<p>（加持結界真言）<p>尊勝幢菩薩<p>散花行道<p>拈花示眾古機緣，特把宗門正眼傳。迦葉頭陀知此意，微微笑倒三千年。散曼殊勝，花雨新鮮。<#sp>（入儀）<p>此花初舉在靈山<#sp>（四句）<p>南無花供養菩薩<p>（加持散花真言）<p>寶曇花菩薩<p>大眾志誠心，同嘆<#sp>（云云）<p>散花之設，古有常規。咒師先行點淨，檀越後隨捧爐。知會舉起散花，大眾遶壇行道。<p>（加持行道真言）<p>大眾志誠心，同嘆讚佛偈。<#sp>（入儀）<p>夫開啟藥師道場者，廓琉璃之境界，映滿月之宮城。內則儼爾粹容，外則集乎梵侶。讚詠紫金蓮相，瞻仰白玉毫光。焚百和之氤氳，作畫之道場。今則燃燈方啟，法事初行，想我佛不隔於他邦，諒慈尊不離於當處。敢憑清眾，各運虔心，請動潮音，舉揚妙偈。<#sp>（依儀）<p>願此香花雲<#sp>（云云）<p>仰告諸佛<#sp>（云云）<p>如來妙色身<#sp>（云云）<p>如來色無盡<#sp>（云云）<p>如來智慧燈<#sp>（云云）<p>信禮佛、法、僧三寶<p>嘆德宣疏<p>巍巍功德，難盡讚揚。虔奏藥師禮請疏文，對聖宣讀。<p>（化壇依儀<#sp>化納<#sp>廻向<#sp>回壇）<p>（加持諸佛請座真言<#sp>（至）一切如來歡喜真言）<p>伏請道場者<#sp>（入儀）<p>（加持召請一切如來雲集真言）<p>我施主同藥師之上願<#sp>（依儀至）歌讚<p>教誡終<p>一時登壇開啟佛開八萬四千門，天上人間我獨尊。莫道滿天星耿耿，猶如孤月照乾坤。<p>藥師會啟，集福筵開。領眾登壇，開闡一時科事。<p>大眾志誠心，同嘆延壽偈：<p>長以心田種善根<#sp>（在儀）<p>藥師海會佛菩薩<p>嘆德宣疏<#sp>（化納回壇）<p>（加持警覺出定真言<#sp>（至）五供養）<p>惟願慈悲常攝受<p>壇前開科儀當演藥師教主願門開，救度眾生萬劫災。菡萏香風薰宇宙，琉璃光裏瀉樓臺。一音妙教通三界，七級銀缸遍九垓。是日信心酬願後，祥光瑞氣滿門來。<p>南無灌頂界菩薩<p>切以金口所宣，群生仰化，無非法藥，盡是醍醐。爰將白馬駝經，鴻爐試過，實昭靈驗，廣布華夷，大開方便之門，普濟幽明之類。即我藥師教主，滿月慈容，因中願力弘深，果內莊嚴殊勝。千蓮座下，百寶珠間，花雨濛濛，香風颯颯，雷音嚮振，天樂自鳴。眾聖駢羅，龍天翕集。咸霑滿月，盡聽法音。聖雖顯示於東方，聖力常化於此土。其有群生，請按彼科儀，高燭銀燈，廣邀聖德，虔心請禱，我佛遙臨。心中有願皆從，非橫災殃自息。今晨燈主，夙陳志懇，預竭誠心，祈求福海壽山，永殄千災萬慮。大闡廳堂，精嚴佛事。檀煙靄馥，鈸韻鏗鏘。今則時當定日，凡聖駢交，案上經文，是何面目？竚聽經文，請為宣揚。<#sp>（入儀）佛說藥師灌頂章句拔除過罪生死得度妙經<p>東晉天竺三藏法師帛尸黎密多羅奉詔譯<p>閩越金身太平寺沙門若愚述<p>吟偈<p>能向法門<#sp>（八句）<p>聞如是。一時佛遊維耶離音樂樹下，與八千比丘……如是無量最上音聲，施與一切無量眾生，是為十二微妙上願。<p>二時入壇開科各以一切音深海，普出無盡妙言詞。盡於未來一切劫，讚佛甚深功德海。<p>藥師會啟，集福筵開。領眾登壇，舉揚二時科事。<p>大眾志誠心，同嘆延壽偈：長以皈依大法王，命童晨夕炷心香。富將經藏看千卷，貴列幡花簇兩行。金相慈悲抒我願，玉毫宛轉現威光。滿門和樂芝蘭瑞，堂上如來步彩霞。<p>藥師海會佛菩薩<#sp>（嘆德宣疏）<p>多他阿伽度<#sp>（入儀<#sp>宣疏<#sp>化壇<#sp>贊偈）<p>稱念大圓鏡智<#sp>（云云）<p>（化貢回壇）<p>（加持奉事諸佛真言<#sp>（至）普供養真言）<p>惟願慈悲常攝受<p>南無消災延壽藥<#sp>（云云）<#sp>《佛說藥師灌頂經》<p>壇前開科儀當演藥師教主廣無邊，七字包含遍大千。句句重宣諸佛意，言言笑答祖師傳。<p>佛告文殊師利：此藥師琉璃光王佛本願功德如是……是故吾今勸諸四輩，造續命神幡，燃四十九燈，放諸生命，以此幡燈、放生功德，拔彼精神，令得度脫，今世後世，不遭厄難。<#sp>（止）<p>二時科終<p>三時開科解經三千界內慈悲主，百億剎中大法王。能開慧目鑒凡情，眾生有願皆感應。<p>藥師會啟，集福筵開。領眾登壇，開闡三時科事。<p>大眾志誠心，同嘆延壽偈：長生一念焚清香，命信修齋建道場。富足前生修善得，貴非今世莫思量。金銀難買般若智，玉石成堆放祥光。滿苑香花迎諸聖，堂前齊祝法中王。<p>藥師海會佛菩薩<#sp>（嘆德宣疏）<p>（化壇<#sp>納財<#sp>回壇<#sp>加持啟白真言<#sp>（至）普供養）<p>唯願慈悲<#sp>（云云）<p>《佛說藥師灌頂經》<#sp>消災延壽藥師佛<p>壇前開科儀當演<#sp>大乘<#sp>（云云）圓音落落三時宣，梵語重重九會宣。竚看龍宮親捧出，從教四海五湖傳。<p>切以一月麗天，影含容於眾水；三身應世，聲普遍於十方。或稱號於藥師，療眾生之病若；或彰名於阿閦，解塵世之冤愆。拯昏迷於菡萏國中，蠲熱惱於琉琉界內。真可謂慈風廣被，慧日遐舒。八大菩薩賜恩光，二六神王垂護佑。今則謹邀法侶，重爇檀煙，燃滿樹之銀缸，演六時之梵唄。重吟寶偈，再舉鴻名。真空垂天眼以遙觀，玄造擁祥光而照鑒。向下經文，再為舉揚。<p>金毗羅神王<#sp>和耆羅神王<p>彌佉羅神王<#sp>安陀羅神王<p>摩尼羅神王<#sp>宋林羅神王<p>因持羅神王<#sp>波耶羅神王<p>摩休羅神王<#sp>真陀羅神王<p>照頭羅神王<#sp>毗伽羅神王<p>救脫菩薩語阿難言：此等鬼神……此經凡有三名，一名藥師琉璃光佛本願功德；二名灌頂章名十二神王解結神咒；三名救除過罪生死得度。佛說經竟，大眾人世，作禮奉行。止
。
<juan>