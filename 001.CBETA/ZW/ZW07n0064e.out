<p>〔錄文五〕<p>每月十齋日：月一日，童子下來，日持齋，不墮刀山地獄，修諸善法，斷諸惡，除罪二十劫；八日，太子下來，日持齋，不墮糞屎地獄，屬眼不觀一切諸色，除罪五十劫；十四日，司命下來，日持齋，不墮鑊湯地獄，屬耳不聽一切色聲，除罪百二十劫；十五日，五道大神下來，日持齋，不墮寒冰地獄，屬鼻不嗅一切香，除罪一千劫；十八日，閻羅王下來，日持齋，不墮劍樹地獄，不煞一切眾生，除罪九千劫；二十三日，天大王下來，日持齋，不墮餓鬼地獄，屬舌不說一切他人長短，除罪萬劫；二十四日，察命下來，日持齋，不墮拔舌地獄，不妄言綺語傳說他人，除罪二萬劫；二十八日，太山府君下來，日持齋，不墮鐵床地獄，不染一切諸色，除罪二萬劫；二十九日，天大將軍下來，日持齋，不墮磑磨地獄，屬身不著一切細滑衣服，除罪四萬劫；三十日，大梵天王下來，日持齋，不墮灰河地獄，除罪五萬劫。<p>五月、正月，持齋不墮三惡道，具修十善，得生西方淨土。<p>〔錄文完〕。