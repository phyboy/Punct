<p>〔錄文三〕<p>（前殘）<p>經云：「有持戒修福者」尸羅得清淨，無量劫來因。妄想如怨賊，貪愛若參辰。在欲而無欲，居塵不染塵。但依離垢地，當證法王身。<p>……，大聖。…，定入法王家。<p>經云：「離一切諸相，即名諸佛」如能發心者，應當遠二邊。涅槃無有相，菩薩離能詮。無乘及乘者，人法兩俱捐。欲達無生忍，應當絕大源。<p>經云：「如是」至「第一波羅蜜」波羅稱彼岸，於中十種名。高卑緣妄識，次第為迷情。燄裏尋求水，琴中覓響聲。真如何得失，今乃號圓成。<p>經云：「如我昔為歌利王」至「應生嗔恨」暴虐誰無道，時稱歌離王。逢軍出遊獵，仙人橫被傷。已經五百歲，前後極時長。乘斯忍辱力，今乃證真常。<p>經云：「不應住色生心，不應住色布施」菩薩行深智，何曾不帶悲。投身飼餓虎，割肉濟鷹饑。精勤三大劫，曾無一念疲。如能行此行，皆作四生師。<p>經云：「真語，不異語」眾生與蘊界，名別體非殊。了心知是幻，迷情見有無。真言言不妄，實語語非虛。始終無變易，性相本來如。<p>經云：「如來所得法無實無虛」證空便為實，執無乃成虛。非真亦非假，誰有復誰無。對病應須藥，病癒藥還除。常依般若觀，凝寂契真如。<p>經云：「初日分」至「其福勝彼」眾生與人我，蘊上執虛名。如龜毛不實，似兔角無形。捨身緣妄識，施命為愚情。未離人無我，何以證圓成。<p>經云：「如來為發大乘、最上乘者」所作皆依性，修成功德林。終無趣寂滅，唯。，用智智慧深。利…<p>（下殘）<p>〔錄文完〕。