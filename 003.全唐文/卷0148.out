儲君體上哲之姿，膺守器之重，俯降三善，博綜九流。觀炎漢之餘風，究其終始；懿孟堅之述作，嘉其宏贍。以為服應曩說，疏紊尚多；蘇晉眾家，剖斷蓋尠；蔡氏纂集，尤為牴牾。自茲以降，蔑足有雲。悵前代之示周，湣將來之多惑，顧召幽仄，俾竭芻堯，匡正睽違，激揚鬱滯。將以博喻胄齒，遠覃邦國，宏敷錦帶，啟導青衿。曲稟宏規，備蒙嘉惠，增榮改觀，重價流聲。鬥筲之材，徒思罄力；駑蹇之足，終慚遠致。歲在重光，律中大呂。是謂塗月，其書始就。不恥狂簡，輒用上聞，粗陳指例，式存揚搉。
若夫有功可大，盛業光於四表；有親可久，厚德加於萬類。救災撥亂，闡宏威以則天；立愛宣慈，重至仁而濟物。其於司牧黎獻，汲引群生，窮高極深，道隆致遠。伏以現神通力，摧破波旬之兵；開方便門，消滅尼犍之罪。斯蓋法王聖跡，調禦善權，不可思議，莫知邊際者矣。自隨曆雲季，政網不綱，海嶽沸騰，函夏圯裂，繩樞競起，白梃稱兵，毒卉久敷，妖精晝隕，五山並食，九嬰為害，交相吞噬，恣行刳斮，仰籲蒼昊，跡靡依，俯墜塗炭，息肩無所，剝極則亨。否終斯泰，用集明命，爰啟真人。我大唐皇帝慶發靈圖，祚昭寶籙，撫茲歸運。拯彼橫流，惟神惟幾，乃文乃武，聰明時乂，勇智自天。猗歟五材，聖質苞其純懿；大哉七德，宸鑒測其幽遠。至如封胡異說，力牧奇篇，元女黃石之精微，玉帳絳宮之秘要，莫不裁成睿思，總制深衷。超冠情靈之表，得諸耳目之外。爰茲草昧，自彼參墟，投袂濡足，東征西怨。克翦方命，鯨鯢斯盡，芟夷幹紀，邦域底平。掃欃槍於天衢，匪遑寧處；戮獝狂於地表，無思不服。阪泉涿鹿之師。議勤已陋；共工有扈之戰，固多慚色。載籍所傳，孰可侔其仿佛？言象所寄，安足紀其希夷？武德之初，諸華未緝，穀洛之地，尚阻朝風。念彼王充，偷安假息。悼干戈之日用，悵烽燧之多警。於是親總元戎，授茲戚鉞，建瓴東下，將一車書。北據崇芒，南屯伊闕，雲羅既布，指期滌蕩。然而賊竇建德，往因多難，夙長亂階，偽黨實繁，凶毒孔熾。妄作元圭之瑞；竊號夏王，驅扇黑山之旅，擅強河朔。破邑屠城，斬祀殺厲，矯誣上帝，多曆年所。又以逞其狙詐，乘彼阽危，即傾許之人徒，收亡隨之文物。遂乃憑陵濟岱，薦食徐兗，驟勝愈驕，負力作氣。惟茲寇，同惡相求，臮此役也。實來赴援。溯流而上，奄至滎陽，間使驅馳，潛申約結，將規合勢，以抗我師。首足互資，實同夏屋之獸；前後迭至，冀效常山之蛇。妙算所甄，洞其曲折，中權所稟，見可而進。是以引麾北制，移蹕東虞，天策頻加，神鋒累奮。其後酋渠相命，妖孽並臻，鑿齒之類為群，㝣窳之徒成列。發自板渚，迄於茲地，獷猤爭先，陸梁競出。比角舉尾，飲竭洪流，吞石啖沙，聚蔽陽景。皇赫斯怒，爰整六軍，飛廉翊衡，豐隆先路。然後置天地之陣，揚日月之旗，震夔鼓以申嚴，鏗虯鍾而大號。星流電擊，鳳矯龍騰坵巒為之震跳。梗林於是靡拉。陷堅挫猛，刮野掃地，喋血僵屍，填坑滿穀。禽茲元惡，未及旋踵，仍執鬼虜，曾靡孑遺。渙若水消，漼同魚爛，氛祲祛除，風雲融朗。列代神璽，莫不畢收；前王彝器，此焉總獲。既而乘轅西返，蒨旆右臨，奮決水之威，乘破竹之勢，廓清萬里，大定三川，散馬華陽，飲至豐鎬。豈如漢王力競，屢見屈於城皋；魏武爭雄，久連兵於官渡。及夫海外有截，宇內無虞，執玉帛以臨朝，垂衣裳而班治。珍符雜遝，繁祉絪縵，甘雨薰風，時和歲稔。正簫韶之樂，非止咸英，定郊雍之禮，豈惟俎豆？跂行喙息，蹠實排虛，邇陿遊原，遐闊泳末。攫摯忘嘴距之用，夷狄齊冠帶之倫。外戶常開，內機不作，寘含靈於仁壽，變品庶於陶甄。思廣舟航，無隔幽顯，靜言官首，或握節以殉忠；追悼行間，有薶輪而棄野。湣疏屬之罪，方滯迷途，念刑天之魂，久淪長夜。以為拔除苦累，必藉勝因，增益善根，實資淨土。乃命克敵之處，普建道場，情均彼我，恩洽同異。爰立此寺，俾號等慈。境實鄭州，縣稱汜水。班倕❥集，矩矱斯備。式構寶坊，樹茲靈塔。飛梁虹指，浮柱星懸。層閣崢嶸，修廊黮䨴。朝雲暫起，華礎流津。曉露微沾，夕盤泫溽。茹藘在阪，化為詹卜之林；熠燿宵行，翻英摩尼之彩。傍開柰苑，敷淨花而韡華，卻帶蓮池，積定水而澄湛。結衣萃止，振錫來儀，戒品齊芳，禪枝並茂。其地則遙瞻太室，夏後之所發祥；近眺襄城，軒轅於是訪道。舳艫控引，循金堤以偪側；冠蓋往來，趨玉門而隱軫。勢居爽塏，物稱衍沃，誠原陸之膏腴，信康莊之都會。豈惟致罰之野，獲免汙豬，淫慝所懲，赦其京觀。乃令深入緣起，永脫蓋纏；普賴法財，同歸妙樂。悠悠曠刦，憑慧力而靡偏；亹恒沙，譬福聚而無盡。南山之壽，既彌茂於億年；北極之尊，實牢籠於萬代。竊惟望雲就日，博貫多能，理極寰中，道臻係本。考覈篆籀，遍詳流略，定儒墨之短長，棄刑名之苛嬈。纖微必舉，幽賾斯應，不能遁其隱奧無所潛其蚃。五老變為流星，懸識象緯；八靈符於積雪，曲盡物名。昃食忘勞，昧旦丕顯。尚想岩穴，博逮芻堯。俱幸滿堂之歡，猶興納隍之慮。愛逾祝網，仁兼扇暍，降元覽而遊藝，觀人文以化成。賤齊梁之短篇，鄙苦寒之危調。轉規注河之論，聽者開神，芝英垂露之書，觀者眩目。飛蝯妙術，抑咒神工，制律呂之輕重，知草木之情狀。鬱哉煥乎！弗可記已。重明養德，守器光於匕鬯；璿枝樂善，作固列於維城。威儀抑抑，良翰赳赳，文士蘊金錫之姿，武臣表熊羆之狀。耕田鑿井，雖受賜而無跡；擊壤鼓腹，諒日用而不知。百年然後勝殘，仲尼之言斯闊；三脊之茅難致，夷吾所志為小。蓋夫植操恒久，莫貞乎金石，盛德形容，聿宣於歌頌。末臣庸謏，預奉鴻猷，雖罄短才，未揚休烈。其詞曰：
肇自無極，初分太清。二儀定位，四大居貞。緬求遂古，逖聽遐聲。質文遞變，粹駮殊名。
季葉紛詭，政荒道喪。逐鹿爭驅，乘龍有亢。亟罹不造，時逢無妄。至治莫興，嘉生靡暢。
滔德既厭，炎運將徂。鴻飛野滿，狼入朝蕪。綠林叛換，青犢睢盱。中外板蕩，億兆淪胥。
聖帝膺期，湣彼顛覆。始建天柱，初安地軸。萬難畢夷，群凶盡戮。芒芒率土，俱荷亭育。
壽華釁社，用康國步。陽紆斃慝，實清王度。牧野非艱，鳴條豈固。勢逾蘀卷，俯同滎注。
魔眾既摧，勝幡斯立。釋茲罪垢，俾申幽執。施以無畏，斷其餘習。即此戎墟，招提攸葺。
雲樓赫燡，月殿玲瓏。冬延愛日，夏納清風。白蘋齊葉，丹桂臨叢。綺疏瞰迥，繡閣臨空。
金繩吐光，寶鈴和響。香繞梵音，花飛仙掌。妙想凝寂，真容煥朗。開士宅心，伊蒲瞻仰。
崇岩秀峙，迅流長邁。石城回矚，龍池斜界。左顧敖碻，右通汜𨝋。實為勝境，誕標靈怪。
至人惠利，正覺津梁。偕登萬善，曾照十方。深慈廣博，冥慶遐長。式光勿替，永播無疆。（其十）
維某年，敢昭告於神州地祇︰惟祇包函區夏，載負群生，溥彼域中，賴茲厚德。式遵彝典，揀此元辰，敬以玉帛犧牲、粢盛庶品，明獻厥誠，備茲禋瘞。
維神上通雲漢，光啟圖書，分導九枝，傍潤千里，素秋式序，用率典常。
思廉本名簡，以字行。陳吏部尚書察子，初授秦王府文學，太宗即位，為著作郎宏文館學士，寫形於十八學士圖，拜散騎常侍，賜爵豐城縣男。貞觀十一年卒，贈太常卿，諡曰康。
易曰：「亢之為言也，知進而不知退，知存而不知亡。知進退存亡而不失其正者，其惟聖人乎？」《傳》曰：「知足不辱，知止不殆。」然則不知夫進退，不達乎止足。殆辱之累，期月而至矣。古人之進也，以康世濟務也。以宏道厲俗也。然其進也光寵夷易，故愚夫之所乾沒；其退也苦節艱貞，故庸曹之所忌憚，雖禍敗危亡，陳乎耳目，而輕舉高蹈，寡乎前史。漢世張良，功成身退，病臥卻粒，比於樂毅范蠡，至乎顛狽，斯為優矣。其後薛廣德及二疏等，去就以禮，有可稱焉。魚豢《魏略·知足傳》方田徐於管胡，則其道本異。謝靈運《晉書·止足傳》先論晉世文士之避亂者，殆非其人。唯阮思曠遺榮好遁，遠殆辱矣。《宋書·止足傳》有羊欣王微，鹹其流亞。齊時沛國劉瓛字子珪，辭祿懷道，棲遲養誌，不戚戚於貧賤，不耽耽於富貴，儒行之高者也。梁有天下，小人道消，賢士大夫，相招在位，其量力守誌，則當世罔聞，時或有致事告老，或有寡誌少欲，國史書之，亦以為《止足傳》雲。
元素，蒲州虞鄉人，為竇建德黃門侍郎。建德平，授景城都督府錄事參軍。太宗即位，累遷右庶子銀青光祿大夫，授潮州刺史，徙鄧州，麟德元年卒。
微臣竊思秦始皇之為君也，藉周室之餘，因六國之盛，將貽之萬葉，及其子而亡，諒由逞嗜奔欲，逆天害人者也。是知天下不可以力勝，神祇不可以親恃。惟當宏儉約，薄賦斂，慎終如始，可以永固。方今承百王之末，屬凋弊之餘，必欲節之以禮制，陛下宜以身為先，東都未有幸期，即令補葺，諸王令並出藩，又須營構，興發數多，豈疲人之所望？其不可一也。陛下初平東都之始，層樓廣殿。皆令撤毀，天下翕然，同心欣仰。豈有初則惡其侈靡，今乃襲其雕麗？其不可二也。每承音旨，未即巡幸，此乃事不急之務，成虛費之勞，國無兼年之積，何用兩都之好？勞役過度，怨讟將起，其不可三也。百姓承亂離之後，財力凋盡，天恩含育，粗見存立，饑寒猶切，生計未安，三五年間，恐未能複。奈何營未幸之都，而奪疲人之力？其不可四也。昔漢高祖將都洛陽，婁敬一言，即日西駕。豈不知地惟土中，貢賦所均，但以形勝不如關內也。伏惟陛下化凋弊之人，革澆漓之俗，為日尚淺，未甚淳和，斟酌事宜，詎可東幸？其不可五也。臣又嚐見隋室初造此殿，楹棟宏壯，大木非隨近所有，多自豫章采來。二千人曳一柱，其下施轂，皆以生鐵為之，中間若用木輪，動即火出，鐵轂既生，行一二裏即有破壞。仍數百人別齎鐵轂以隨之，終日不過進三二十裏。略計一柱已用數十萬功，則餘費又過倍於此。臣聞阿房成，秦人散；章華就，楚眾離。乾陽畢工，隋人解體。且陛下今時功力，何如隋日？承凋殘之後，役瘡痍之人，費億萬之功，襲百王之弊，以此言之，甚於煬帝遠矣。深願陛下思之，無為由餘所笑，則天下幸甚。
臣聞皇天無親，惟德是輔，苟違天道，人神共棄。然古三驅之禮，非欲教殺，將為百姓除害。故湯羅一麵，天下歸仁。今苑內娛獵，雖名異遊畋。若行之無恒，終虧雅度。且傅說曰：「學不師古，匪說攸聞。」然則宏道在於學古，學古必資師訓。既奉恩詔令孔穎達侍講，望數存問，以補萬一。仍博選有名行學士，兼朝夕侍讀。覽聖人之遺教，察既行之往事，日知其所不足，月無忘其所能，此則盡善盡美。夏啟周誦，焉足言哉？夫為人上者，未有不求其善。但以性不勝情，耽惑成亂。耽惑既甚，忠言盡塞，所以臣下苟順，君道漸虧。古人有言：「勿以小惡而不去，小善而不為。」故知禍福之來，皆起於漸。殿下地居儲貳，當須廣樹嘉猷。既有好畋之淫，何以主斯匕鬯？慎終如始，猶恐漸衰，始尚不慎，終將安保？
臣聞孔子云：「能近取譬，可謂仁之方也已。」然書傳所載，其言或遠，尋覽近事，得失斯存。至後周武帝平定齊梁，卑宮菲食，以安海內。太子贇，舉措無度，穢德日著。烏丸軌知其不可，具言於武帝。武帝慈仁望其漸改，及其踐祚，狂暴肆情，區宇崩離，宗祀覆滅，即隋文帝所代是也。文帝因周衰弱，憑藉力資，雖無大功於天下，然布德行仁，足為萬姓所賴。勇為太子，不能近遵君父之節儉。而務驕侈肆情，今之宮中山池遺址，即殿下所親睹是也。此時亦恃君親之恩，自謂太山之固，詎知邪臣敢進其說，向使動靜有常，進退合度，親君子，疏小人，舍浮華，尚恭儉，雖有邪臣間之，何能致慈父之隙？豈不由積德未宏，令聞不著？讒言一至，遂成其禍。臣以愚蔽，竊位兩宮，在臣有江海之潤，於國無秋毫之益，是用必竭愚誠，思盡臣節者也。竊惟皇儲之寄，荷戴至重，如其積德不宏，何以嗣守成業？聖上以殿下親則父子，事兼國家，所應用物，不為節限，恩旨未逾六旬，用物已過七萬，驕奢之極，孰雲過此，龍樓之下，唯聚工匠，望苑之內，不睹賢良。今言孝敬則闕視膳問安之禮，語恭順則違君父慈訓之方，求風聲則無愛學好道之實，觀舉措則有因緣誅戮之罪，忠臣正士，未嚐在側，群邪淫巧，昵近深宮。愛好者皆遊手雜色，施與者並圖畫雕鏤。在外瞻仰，已有此失，居中隱密。可勝計哉？宣猷禁門，不異闤闠，朝入暮出，穢聲已彰。臣以德音日損，頻上諫書。自邇已來，縱逸尤甚。右庶子趙宏智，經明行修，當今善士。臣每奏請，望數召進，與之談論，庶廣徽猷。今旨反有猜嫌，謂臣妄相推引。從善如流，尚恐不逮，飾非拒諫，必招禍敗。方崇蔽塞之源，不慕欽明之術，雖挹睿哲之姿，終罹罔念之咎。古人云：「苦藥利病，苦言利行。」伏願居安思危，日慎一日，則天下幸甚。
臣聞孔子云：「能近取譬，可謂仁之方也已。」然書傳所載，其言或遠，尋覽近事，得失斯存。至後周武帝平定齊梁，卑宮菲食，以安海內。太子贇，舉措無度，穢德日著。烏丸軌知其不可，具言於武帝。武帝慈仁望其漸改，及其踐祚，狂暴肆情，區宇崩離，宗祀覆滅，即隋文帝所代是也。文帝因周衰弱，憑藉力資，雖無大功於天下，然布德行仁，足為萬姓所賴。勇為太子，不能近遵君父之節儉。而務驕侈肆情，今之宮中山池遺址，即殿下所親睹是也。此時亦恃君親之恩，自謂太山之固，詎知邪臣敢進其說，向使動靜有常，進退合度，親君子，疏小人，舍浮華，尚恭儉，雖有邪臣間之，何能致慈父之隙？豈不由積德未宏，令聞不著？讒言一至，遂成其禍。臣以愚蔽，竊位兩宮，在臣有江海之潤，於國無秋毫之益，是用必竭愚誠，思盡臣節者也。竊惟皇儲之寄，荷戴至重，如其積德不宏，何以嗣守成業？聖上以殿下親則父子，事兼國家，所應用物，不為節限，恩旨未逾六旬，用物已過七萬，驕奢之極，孰雲過此，龍樓之下，唯聚工匠，望苑之內，不睹賢良。今言孝敬則闕視膳問安之禮，語恭順則違君父慈訓之方，求風聲則無愛學好道之實，觀舉措則有因緣誅戮之罪，忠臣正士，未嚐在側，群邪淫巧，昵近深宮。愛好者皆遊手雜色，施與者並圖畫雕鏤。在外瞻仰，已有此失，居中隱密。可勝計哉？宣猷禁門，不異闤闠，朝入暮出，穢聲已彰。臣以德音日損，頻上諫書。自邇已來，縱逸尤甚。右庶子趙宏智，經明行修，當今善士。臣每奏請，望數召進，與之談論，庶廣徽猷。今旨反有猜嫌，謂臣妄相推引。從善如流，尚恐不逮，飾非拒諫，必招禍敗。方崇蔽塞之源，不慕欽明之術，雖挹睿哲之姿，終罹罔念之咎。古人云：「苦藥利病，苦言利行。」伏願居安思危，日慎一日，則天下幸甚。
臣觀自古以來，未有如隋室喪亂之甚，豈非其君自專，其法日亂？向使君虛受於上，臣弼違於下，豈至於此？且萬乘之重，又欲自專庶務，日斷十事，而五條不中，中者信善，其如不中者何？況一日萬幾，已多虧失，以日繼日，乃至累年，乖謬既多，不亡何待？如其廣任賢良，高居深視，百司奉職，誰敢犯之？臣又觀隋末沸騰，被於縣，所求天下者，不過十數人，餘皆保邑全身，思歸有道。是知人欲背主為亂者鮮矣。但人君不能安之，遂致於亂，陛下若近覽危亡，日慎一日，堯舜之道，何以能加？
依仁服義，懷文守一。履道自居，不帷終日。業彰素裏，行成蘭室。鶴鑰馳稱，龍樓委質。
