勃字子安，絳州龍門人，未冠應幽素舉及第，授朝散郎。沛王賢聞其名，召為沛府修撰，是時諸王鬥雞，戲為文《檄英王雞》，高宗覽之怒，斥出府。久之，補虢州參軍。官奴曹達犯罪，勃匿之，既懼事泄，殺達滅口，事覺當誅，會赦除名。上元二年，渡南海墮水卒，年二十八。
九成宮東台，地接閑曠，麵山臨水。爾其鬆峰桂壑，紅泉碧磴。金石千聲，雲霞萬色。侍郎張公，雅思沈鬱。就懷梓匠，式侔仙造，聿構靈廛。纖波成止水之源，拳石儼幹霄之狀。雖流波覆簣，俯藉人機，而布葉攢花，妙同天繪。仆因夏日，濫奉清埃，敢抽南畝之才，聊敘東山之事雲爾。辭曰：
若夫金台妙境，玉署仙居。酌丹墀之曉暇，候青禁之宵餘。驟衝情於月道，飛峻賞於煙墟。指山楹而思逸，懷水鏡而神虛。既而仰瞻赬嶠，傍窺黛壑。複嶂煙回，攢溪霧錯。偉沈用之兼濟，想神功之可作。規疊巘於盤龍，憲飛泉於掛鶴。覆簣而營岩磴，浮芥而環洲堮。采拳石於溪濱，褰纖珠於綺薄。萍徙楚江之帶，花轉昆墟之萼。岫蘊玉而虹驚，浦涵珠而星落。美仁智之同歸，信高深之縱托。爾其危岑漏影，曲渚留寒。高鬆鶴，清篠吟鸞。被蘭邱而結佩，照蓮服而披冠，激坳堂於別漵，引膚寸於危巒。若乃嶺橫雞秀，波連鳳液，花鳥縈紅，蘋魚漾碧，綠衣元衽，赬鱗翠額。在林藪而同，望江湖而齊適。每至景沈西萼，月下東濱，峰深夜久，潭靜秋新，荷抽水蓋，薜引山茵，雪芝獻液，露菊傾津。嗣南商之逸興，有東海之遐賓。保林泉而肆賞，混簪紱而同塵。何濯纓之有地，如攀桂之無因？
若夫年臨九域，韶光四極。解宇宙之嚴氣，起亭皋之春色。況風景兮同序，復江山之異國，感大運之盈虛，見長河之紆直。蜀川風候隔秦川，今年節物異常年。霜前柳葉銜霜翠，雪裹梅花犯雪妍，霜前雪裹知春早，看柳看梅覺春好。思萬里之佳期，憶三秦之遠道。澹蕩春色，悠揚懷抱。野何樹而無花？水何堤而無草？
於是僕本浪人，平生自淪，懷書去洛，抱劍辭秦。惜良會之遒邁，厭他鄉之苦辛。忽逢邊候改，遙憶帝鄉春。帝鄉迢遞關河裏，神皋欲暮風煙起。黃山半入上林園，元灞斜分曲江水。玉臺金闕紛相望，千門萬戶遙相似。昭陽殿裏報春歸，未央臺上看春暉。水精卻掛鴛鴦幔，雲母斜開悲翠幃。競道西園梅色淺，爭知北闕柳陰稀？斂態調歌扇，回身整舞衣。銀蠶吐絲猶未暖，金燕銜泥試學飛。妾本幽閨學歌舞，寧知漢代多巡撫？前年齋祭謁甘泉，今歲笙簫祠后土。桃花萬騎喧長薄，蘭葉千旗照平浦。見原野之秀芳，憶山河之邃古。長安路狹繞長安，公子春來不厭看。杏葉裝金轡，蒲萄鏤玉鞍。聳蓋臨平樂，回笳出上蘭。上蘭經鄠杜，揮鞭日將暮。白馬新臨御溝道，青牛近出章臺路。章臺接建章，垂柳復垂楊。草開馳馬埒，花滿鬥雞場。南鄰少婦多妖婉，北里王孫駐行幰。乍怪前春節候遲，預道今年寒食晚。傷紫陌之春度，惜青樓之望遠。紫陌青樓照月華，珠帷黼帳七香車。蛾眉畫來應幾樣，蟬鬢梳時半欲斜。恨雕鞍之屆曉，痛銀箭之更賒。行行避葉，步步看花。因狂夫之蕩子，成賤妾之倡家。狂夫去去無窮已，賤妾春眠春未起。自有蘭閨數十重，安知榆塞三千里？
榆塞連延玉關側，雲間沈沈不可識。蔥山隱隱金河北，霧裏蒼蒼幾重䵥。忽有驛騎出幽并，傳道春衣萬里程。龍沙春草遍，瀚海春雲生。疏勒井泉寒尚竭，燕山烽火夜應明。聞道河源路遠遠，誰教夫婿苦行行？君行塞外多霜露，為想春臺起煙霧。遊絲空冒合歡枝，落花自繞相思樹。春望年年絕，幽閨離緒切。春色朝朝異，邊庭羽書至，都護新封萬里侯，將軍稍定三邊地。長旆猶銜掃雲色，寶刀尚擁干星氣。昨夜祁連驛使還，征夫猶在雁門關。君度山川成白首，應知歲序歇紅顏。紅顏一別成胡越，夫婿連延限城闕。羌笛橫吹隴路風，戎衣直照關山月。春色徒盈望，春悲殊未歇。復聞天子幸關東，馳道煙塵萬里紅。析羽搖初日，繁笳思曉風。後騎猶分長樂館，前旌已映洛陽宮。
洛陽宮城紛合遝，離房別殿花周匝。河陽別舍抵長河，丹輪紺幰相經過。戚裏繁珠翠，中閨盛綺羅，鳳移金谷舞，鶯引石城歌。向夕天津洛橋暮，爭驅紫燕黃牛度。閑居伊水園，舊宅邙山路。武子新布金錢埒，季倫欲碎珊瑚樹。復道西墉春霧寡，更值南津春望寫。入金市而乘羊，出銅街而試馬，葉抱露而爭密，花牽風而亂下。錦障縈山，羅幃照野。司空、令尹之博物，二陸、三張之文雅。新年柏葉之樽，上已蘭英之斝，春來並是春，何啻兩違秦？
忽逢江外客，復憶江南春。羅衣乘北渚，錦袖出東鄰。江邊小婦無形跡，特怨狂夫事行役。鳳凰山上花無數，鸚鵡洲中草如積。春江澹容與，春期無處所。春水春魚樂，春汀春雁舉。君道玉門關，何如金陵渚？為問逐春人，年光幾處新？何年春不至？何地不宜春？亦有當春逢遠客，亦有當春別故人，風物雖同候，悲歡各異倫。歸去春山恣間放，蕙畹蘭皋行可望，何為悠悠坐惆悵？比來作客住臨邛，春風春日自相逢。石鏡巖前花屢密，玉輪江上葉頻濃。高平灞岸三千里，少道梁山一萬重。自有春光煎別思，無勞春鏡照愁容。盛年耿耿辭鄉國，長路遙遙不可極，形隨朗月驟東西，思逐浮雲幾南北。春蝶參差命儔侶，春鶯綿蠻思羽翼。余復何為此？方春長歎息，會當一舉絕風塵，蓋翠珠軒臨上春。朝昇玉署調天紀，夕憩金閨奉帝綸。長卿未達終希達，曲逆長貧豈剩貧。年年送春應未盡，一旦逢春自有人。
原夫佛者覺也，神而化之，修六年而得道，統三界以稱師。帝釋梵王，尚猶皈❥老聃宣父，寧不參隨？昔如來下兜率天，生中印土。降神而大地搖動，應跡而諸天擁護。九龍吐水，滿身而花落紛紛；七寶祥雲，舉足而蓮生步步。蓋以玉輦呈瑞，金輪啟圖。恩霑九有，行洽三無。寶殿之龍顏大悅，春闈之鳳德何虞？方知灌頂之靈心，興王後嗣，必為萬類之化主，作帝中樞。豈不知海量無邊，天情極廣？厭六宮珠翠之色，惡千妃絲竹之響。雪山深處，全拋有漏之身心；海月圓時，頓悟無為之法相。莫不魔軍振動，法界奔驚，覺閻浮之日出，睹優缽之華生。十方調禦，皆來圓光自在；六趣含霛，盡喜金色分明。暨乎萬法歸空，雙林告滅，演摩訶般若之教，示阿耨多羅之訣。普光殿裏，會十地之華嚴；耆闍山中，投三乘之記別。是知靈覺無盡，神理莫聞。芥子納三千之國，藕絲藏百萬之兵。目容修廣於青蓮，寒生定水；毫相分明於皓月，照破迷雲。群機而不睹靈蹤，萬世而空留聖跡。嗟釋迦之永法將盡，仰慈氏之何日調伏？我今回向菩提，一心歸命圓寂。
鳳兮鳳兮，來何所圖？出應明主，言棲高梧。梧則嶧陽之珍木，鳳則丹穴之靈雛。理符有契，誰言則孤？遊必有方，哂南飛之驚鵲；音能中呂，嗟入夜之啼鳥。況其靈光蕭散，節物淒清，疏葉半殞，高歌和鳴。之鳥也，將托其宿止；之人也，焉知乎此情？月照孤影，風傳暮聲。將振耀其五色，似簫韶之九成。九成則那，率舞而下。懷彼眾會，罔知淳化。雖璧沼可飲，更能適於醴泉；雖瓊林可棲，複相巡於竹榭。念是欲往，敢忘晝夜？苟安安而能遷，我則思其不暇。故當披拂寒梧，翻然一發，自此西序，言投北闕。若用之銜詔，冀宣命於軒階；若使之遊池，庶承恩於歲月。可謂擇木而俟處，卜居而後歇。豈徒比跡於四靈，常棲棲而沒沒？
若夫乾靈鵲讖之端，地輔龍驂之始。憑紫都而授曆，按元邱而命紀。鳳毛鍾桂閫之祥，麟角爍椒庭之祉。馳朱軒於九域，振黃麾於萬里，抗芝館而星羅，擢蘭宮而霞起。則有皇慈霧洽，聖握天浮；庭分玉禁，邸瞰金樓。翦鳧洲於細柳，披鶴禦於長楸。啟魚鈐而分帝術，授虹璧而控神州。擁黃山於石磴，泄元灞於銅溝，列瑤窗而送燠，辟銀榜而迎秋。君王乃排青幌，搖朱舄，戒鵷輿，靜鸞掖。繞震廊而轉步，傃雲阡而縱跡，嘯陳客於金床，命淮仙於桂席，翔翠罕於雲甸，迎簫吹於鳳驛，佇靈匹於星期，眷神姿於月夕。
於時玉繩湛色，金漢餘光。煙淒碧樹，露濕銀塘。視蓮潭之變彩，睨鬆院之生涼。引驚蟬於寶瑟，宿懶燕於瑤筐。綠台兮千仞，樓兮百常。拂花筵而慘惻，披葉序而徜徉。結遙情於漢陌，飛永睇於霞莊。想佳人兮如在，怨靈歡兮不揚；促遙悲於四運，詠遺歌於七襄。於是虯簷晚靜，魚扃夜飭。忘帝子之光華，下君王之顏色。
握犀管，展魚箋，顧執事，招仲宣。仲宣跪而稱曰：「臣聞九變無津，三靈有作。」布元氣於浩蕩，運太虛於寥廓，辨河鼓於西壖，降天孫於東堮，循五緯而清黃道，正三衡而澄紫落。海人支石之機，江女穿針之閣，鄙塵情於春念，擬仙契於秋諾。於是光清地岊，氣斂天標；霜凝碧宙，水瑩丹霄。躍麟軒於霧術，褰羽旆於星橋，徵赤螭而架渚，漾青翰而乘湖，停翠梭兮卷霜縠，引鴛杼兮割冰綃，舉黃花而乘月豔，籠黛葉而卷雲嬌。撫今情而恨促，指來緒而傷遙。既而丹軒萬栱，紫房千籥，仙禦逶遲，靈徒擾弱，風驚雨驟，煙回電爍。媧皇召巨野之龍，莊叟命雕陵之鵲。駐麟駕，披鸞幕，奏雲和，汎霞酌。碧虯玉室之饌，白兔銀台之藥。荷葉赬鮫，芙蓉青雀。上元錦書傳寶字，王母瓊箱薦金約。彩衤攀魚頭比目縫，香針燕尾同心縛。羅帳五花懸，瑉砌百枝然。下芸幬而匿枕，弛蘭服而交筵。托新歡而密勿，懷往眷而潺湲。於是羈鸞切鏡，旅鶴驚弦。悲侵玉履，念起金鈿。儼歸裝而容曳，整還蓋而遷延。洞庭波兮秋水急，關山晦兮夕霧連。謂河漢之無浪，似參商之永年。君王乃背彤砌，陟元室，衝想自閑，神情如逸。痛靈妃之稀偶，嘉沈思之可畢。荊豔齊升，燕佳並出。金聲玉韻，蕙心蘭質。珠櫳綺檻北風台，繡戶雕窗南向開。響曳紅雲歌麵近，香隨曰雪舞腰來。掩清琴而獨進，淩絳樹而輕回。盧女黃金之碗，張家碧玉之杯。奉君王於終夕，夫何怨於良媒？
俄而月還西漢，霞臨東沼。鳧氏鳴秋，雞人唱曉。玉關控鶴，瓊林飛鳥。君王乃馭風殿而長懷，俯雲台而自矯，矜雅範而霜厲，穆衝衿而煙渺。迎十客，召三英，香涵蔗酎，吹肅蘭旌。娃館疏兮綠草積，歡房寂兮紫苔生。聳詞峰於月殿，披翰藪於雲扃。方絕元凱而高視，應與梁楚而駢聲。
元武山西有廟山，東有道君廟，蓋幽人之別府也。長蘿巨樹，梢翳雲日。王子禦風而遊，泠然而善，蓋懷霄漢之舉，而忘城闕之戀矣。思欲攀洪崖於煙道。邀羨門於天路，仙師不存，壯誌徒爾。俄而泉石移景，秋陰方積，松柏群吟，背聲四起。背鄉關者，無複向時之榮焉。嗚乎！有其誌，無其時，則知林泉有窮路之嗟，煙霞多後時之歎，不其悲乎？遂作賦曰：
陟彼山阿，積石峨峨。亭皋千里，傷如之何？啟鬆崖之密蔭，攀桂岊之崇柯，隔浮埃絡，披顥氣於天羅。爾其綠岩分徑，蒼岑對室，菌軒丹絢，蕙場翠密，俯泉石之清泠，臨風飆之瑟，仰紺台而攜手，望元都而容膝。於是躡霞岡於玉砌，步雲岊於金壇。懷妙童與真女，想青螭及碧鸞。情恍恍而將逸，心回回而未安，見丹房之晚晦，忘紫洞之宵寒。既而霧昏千嶂，煙浮四野。恨流俗以情多，痛飛仙之術寡。驅逸思於方外，高情於天下。使蓬瀛可得而宅焉，何必懷於此山也？亂曰：已矣哉！吾誰欺？林壑逢地，煙霞失時。托宇宙兮無日，俟虯鸞兮未期。他鄉山水，祇令人悲。
海上兮雲中，青城兮絳宮。金山之斷鶴，玉色之驚鴻。謂江湖之漲不足憩，謂宇宙之路不足窮。終銜石矢，坐觸金籠。聲酸夕露，影怨秋風。已矣哉！何氣高而望闊，卒神顇而智癢？徒騖跡於仙遊，竟纏機於俗網。未若茲禽，猶融泛想。慚丹邱之麗質，謝青田之逸響，與道浮沈，因時俯仰。去非內懼，馴非外獎。夫勁翮揮風，雄姿觸霧，力制煙道，神周天步。鬱霄漢之宏圖，受園亭之近顧。質雖滯於城闕，策己成於雲路。陳平負郭之居，韓信昌圖之寓，似達人之用晦，混塵濛而自托。類君子之含道，處蓬蒿而不怍。悲授餌之徒懸，痛聞弦之自落。故爾放懷於誕暢，此寄心於寥廓。
昔之賦芙蓉者多矣，雖復曹、王、潘、陸之逸曲，孫、鮑、江、蕭之妙韻，莫不權陳麗美，粗舉採掇，豈所謂究厥麗態，窮其風謠哉。頃乘暇景，厯覩衆製，伏翫累日，有不滿焉。遂作賦曰：
非登高可以賦者，唯採蓮而已矣，況洞庭兮？紫波復瀟湘兮綠水，或暑雨兮朝霽。乍風涼兮暮起，黛葉青跗，烟周五湖，紅葩絳𤾸，電鑠千里，尤見於幽客，信作謠於君子。爾其珍族廣茂淑類，傳鮮藻河渭之空曲，被沮漳之淪漣。燭澄灣而爛爛，亘修漲之田田。豈直水區澤國，江漘海堧，是以吳娃越豔，鄭婉秦妍。感靈翹於上節，悅瑞色於中年。錦帆映浦，羅衣塞川。飛木蘭之畫檝，駕芙蓉之綺船。問子何去，幽潭採蓮。已矣哉，誠不知其所以，然賞由物召，興以情遷，故其遊泳一致，悲欣萬緒。至若金室麗妃，璇宮佚女。傷鳳臺之寂寞，厭鸞扃之閒處。待飲南津，陪歡北渚。見磯岸之紆直，覿旌尾之低舉。上苑神池，芳林御陂。樓陰架沚，殿彩乘漪。張拜洛之容衛，備橫汾之羽儀。簫鼓發兮龍文動，鱗羽喧兮鷁首移。咸靘妝而麗服，各分騖而並馳。蘋縈槳礙，荇觸船危。視雲霞之沃蕩，望林泉之蔽虧。洪川泱泱兮菡積，綠水湛湛兮芙蕖。披惜時歲兮易晚，傷君王兮未知。折紺房與湘菂，攬紅葩及碧枝。迴綃裙兮竊獨嘆，步羅襪兮私自奇。莫不驚香悼色，畏別傷離。復有濯宮年少，期門公子。翠髮蛾眉，赬唇皓齒。傅粉蘭堂之上，偷香椒屋之裡。亦復銜恩，激誓佩寵。緘愁承好賜之珍，席奉嬉遊之彩斿。繡棟曛兮翠羽帳，瑤塘曙兮青翰舟。搴條拾蘂，沿波泝流。池心寬而藻薄，浦口窄而萍稠。和橈姬之衛吹，接榜女之齊謳。去復去兮水色夕，採復採兮荷華秋。願承歡而卒歲，長接席而寡仇。于時薊北無事，關西始樂。霧靜江垠，氣恬海漠。消怪氣于沅澧，照榮光于河洛。殊方異類，舞詠相錯。王公卿士，歌吹並作。則有侯家瑣第，戚里芳園穿池。灞岸之曲蓄水，河陽之源隄防。谷口島嶼，轘轅嘉木。畢植靈草，具繁沈桂。北之丹藕播荊，南之紫根鬱萋。萋而霧合，燦而霞翻。洎乎氣徹都，鄙景華川。陸麥雨微，涼梅飇淺。燠命妖侶于石城，嘯娛朋于金谷。乃使綠珠捧棹，青琴理舳。樽芳醪藉，珍餗汎玉。潭之瀰漫，遶金渠之隈隩，石近水而苔濃。岸連山而樹複。排芰末而爭遠，託蘆間而競逐。赴汨凌波，飛袿振羅。風低綠榦，水濺黃螺。上客喧兮樂未已，美人醉兮顏將酡。畏蓮色之如臉，願衣香兮勝荷。徘徊郢調，悽慘燕歌。念窮歡于水涘，誓畢賞于川阿。結漢女，邀湘娥。北溪蘂尚密，南汀花更多。恨光景兮不駐，指芳馨兮謂何。若乃南郢義妻，東吳信婦。結褵整佩，承筐奉忽。君子兮有行，復良人兮遠征。南討九真百越，北戍雞田鴈城。念去魂駭，相視骨驚。臨春渚兮一送，見秋潭兮四平。與子之別，煙波望絕。念子之寒，江山路難。水淡淡兮蓮葉紫，風颯颯兮荷華丹。剪瑤帶而猶欷，折瓊英而不歡。既而緣隈逗浦，還歸櫓睠。芳草兮已殘憶，離居兮方苦延。素頸于極，漲攘皓腕于神滸；惜佳期兮末由，徒增思兮何補。又若倡姬蕩媵，命侶招群。淇上洛表，湘臯汝墳。望洲草兮翡翠色，動浦水兮驪龍文。願解佩以邀子，思褰裳而從君。恐時暮，愁日曛。嗚鐶釧兮響窈窕，艷珠翠兮光繽紛。憐曙野之絳氣，愛晴天之碧雲。棹巡汀而柳拂，船向渚而菱分。掇翠莖以翳景，襲朱萼以為裙。艇楫凌亂，風流雨散。鳴榔絡繹，霧罷煙釋。狀飛虯之蜿蜿，若驚鴻之弈弈。艇怯奔潮，篙憎淺石。絲著手而偏遶，刺牽衣而屢襞。乃有貴子王孫，乘閒縱觀。何平叔之符彩，潘安仁之藻翰。稅龍馬于金隄，命鳧舟于石岸。錦纜翻灑，銀檣照爛。日側光沈，風驚浪深。紆北渚之新贈，恣東溪之密尋。鴛鴦繡彩之文履，瑇瑁瓊華之寶琴。扣舷擊榜，吳歈越吟。溱與洧兮葉覆水 ，淮與濟兮花冒潯。值明月之夕出，逢丹霞之夜臨。茱茰歌兮軫妾思，芍藥曲兮傷人心。伊採蓮之賤事，信忘情之蓋寡。雖跡兆于水鄉，遂風行于天下。感極哀樂，聲參鄭雅。是以緬察谷底，窮覽地維。北盡豐鎬澇潏，南究巴越。沂莫不候期應節，沿濤汎湄，薄言採之興言，服之發文。扃之麗什動，幽幌之情詩。使人結眷，令人相思。宜其色震，百草香奪。九芝棲碧羽之神雀，負青之寶龜。紫秩流記，丹經祕詞。豈徒加繡柱之光彩，文井之華滋。已矣哉！向使時無，其族代乏。厥類獨秀，上清之境，不生中國之地，學鸞鳳而時來，與鶼鶼而間至。必能使眾，瑞彩沒群，貺，色沮湯武，齋戒伊臯。延佇豈俾，夫秦童趙僕，倡姬艷女，狎而翫之 ，擷而采之乎。時有東鄙，幽人西園。舊客常陪帝子之輿，經侍天人之籍。詠綠竹于風曉，賦彤管于日夕。暑往寒來，忽矣悠哉。蓬飄梗逝，天涯海際。似還邛之寥廓，同適越之淫滯。蕭索窮途，飄颻一隅。昔聞七澤，今過五湖。聽菱歌兮幾曲，視蓮房兮幾株。非鄴地之宴語，異睢苑之歡娛。況復殊方別域，重瀛複嶂。虞翻則故鄉寥落，許靖則生涯惆悵。感芳草之及時，懼修名之或喪。誓剗跡潁上，棲影渭陽。枕箕岫之孤石，汎磻溪之小塘。餐素實兮吸絳芳，荷為衣兮芰為裳。永潔 己于丘壑，長寄心于君王。且為歌曰：芳華兮修名，奇秀兮異植。紅光兮碧色，稟天地之淑麗，承雨露之霑飾。蓮有藕兮藕有枝，才有用兮用有時。何當婀娜華實移，為君含香藻鳳池。
梓州之東南，涪江之所合，有潭焉。周數十步，青壁絕地，綠波澄天。常有孤鳧，棲蕩其側，飛沈翻唼，而天性不違。嗟乎！宇宙之容我多矣！造化之資我厚矣！何必處華池之內，而求稻粱之恩哉？遂作賦曰：
靈鳳翔兮千仞，大鵬飛兮六月，雖憑力而易舉，終候時而難發。不如深澤之鳥焉，順歸潮而出沒，跡已存於江漢，心非係於城闕。吮紅藻，翻碧蓮，刷霧露。棲雲煙，迫之則隱，馴之則前，去就無失，浮沈自然。爾乃忘機絕慮，懷聲弄影，乘駭浪而神驚，漾澄瀾而趣靜。恥園雞之戀促，悲塞鴻之赴永。知動息而多方，屢沿洄而自省。故其獨泛單宿，全真遠致，反複幽溪，淹留勝地，傷雲雁之嬰繳，懼泉魚之受餌，甘辭稻粱之惠焉，而全飲啄之誌也。
歲八月壬子，旅遊於蜀。尋茅谿之澗，深溪絕磴，人跡罕到。爰有松焉，冒霜停雪，蒼然百丈。雖崇柯俊頴，不能踰其崖。嗚呼！斯松託非其所，出群之器，何以別乎？蓋物有類而合情，士因感而成興。遂作賦曰：
　　惟松之植，於澗之幽。盤柯跨嶮，沓柢憑流。寓天地兮何日，霑雨露兮幾秋？見時華之屢變，知俗態之多浮。故其磊落殊狀，森梢峻節，紫葉吟風，蒼條振雪。嗟英覽之希遇，保貞容之未缺。攀翠崿而形疲，指丹霄而望絕。已矣哉！蓋用輕則資眾，器宏則施寡。信棟梁之已成，非榱桷之相假。徒志遠而心屈，遂才高而位下。斯在物而有焉，余何為而悲者。
吾之旅遊數月矣，憩乎荒澗，睹青苔焉。緣崖而上，乃喟然而歎曰：「嗟乎！苔之生於林塘也，為幽客之賞；苔之生於軒庭也，為居人之怨。斯擇地而處，無累於物也。」愛憎從而生，遂作賦曰：
若夫桂洲含潤，松崖秘液。繞江曲之寒沙，抱岩幽之古石，汎回塘而積翠縈修樹而凝碧，契山客之奇情，諧野人之妙適。及其瑤房有寂，瓊室無光，霏微君子之砌，蔓延君侯之堂。引浮青而泛露，散輕綠而承霜，起金鈿之舊感，驚玉箸之新行。若夫弱質綿幕，纖滋布。措形不用之境，托跡無人之路。望夷險而齊歸，在高深而委遇。惟愛憎之未染，何悲歡之詭赴？宜其背陽就陰，違喧處靜，不根不蒂，無華無影。恥桃李之暫芳，笑蘭桂之非永。故順時而不競，每乘幽而自整。
廣漢山谷，有竹名慈，生必向內，示不離本，修莖巨葉，攢根遝柢。叢之大者，或至百千株焉，而縈結逾乎咫步，好事君子，徙為階庭之玩焉。吁嗟非此土所有，乃有厭流俗之譏。動鄉關之思者，蓋撫高節而興歎，覽嘉名而思歸。遂為賦曰：
有竹猗猗，生於高陂。左連瑤帶，右雜瓊枝。恨幽客之方賞，嗟君侯之不知。徙蔚丹谷，遷榮綠池。氣凜凜而猶在，色蒼蒼而未離。屈岩壑之容貌，充階庭之羽儀。爾其畫疆分域，駢陰抗趾，疊幹龍迴，攢根鳳峙。防碧露於霄末，翳紅光於暈始。崇柯振而雲靄生，繁葉動而風飆起。擁涼砌之晨肅，屏炎扃之晝滓。至若白藏載謝，元英肇切，塞北河堅，關南地裂。觀眾茂之咸悴，驗貞輝之獨潔，抽勁綠以垂霜，總嚴青而負雪。蓋同類之常稟，非殊方之異節。若乃宗生族茂，天長地久，萬柢爭盤，千株競糾，如母子之鉤帶，似閨門之悌友，恐孤秀而成危，每群居而自守。何美名之天屬，而和氣之冥受？
嗟乎！道之存矣，物亦有之。不背仁以貪地，不藏節以遁時。故其貞不自炫，用不見疑。保夷陰之無易，哂榮枯之有期。俄蓬轉於岷徼，遂萍流於江汜。分兄弟於兩鄉，隔晨昏於萬里。撫貞容而骨愧，伏嘉號而心死。庶因感而長懷，將策情而勵已。
