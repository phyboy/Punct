君綽，高宗朝官左戎衛大將軍，封懷寧縣公。
若夫難渾起一，龍聖開三，飛羲畫而逾繩，泛軒文而越契。端宸肅扆，題尊玉宇之中；斑屣彯琚，光佐璿逵之右：洪猷僅於禮樂，秀業止於仁義。亦有棲月籠霞之俊，乘黿控鯉之英，窒欲蟺姿，茹丹菌於秘洞；休糧蛻影，吸青露於神邱。終驚迅節之期，徒侈浮歡之會。豈若能仁撫運，梵典開宗，撰妙輪而曾擊，俶寶騎而高引。無生之生，究生生於至賾；不滅之滅，窮滅滅於幽源。大千通智炬之輝，盡億曳法蠡之響。繁罝弛網，邁三咒於湯年；苦流堙洪，軼四乘於夏序。浸群方而演澤，濟悠劫而凝勳。襲欺義者便屈紫皇之敬；入其道者，迺標黔首之尊：為愛習之良資，作塵勞之依止。洎乎星潯褫照，日夢飛光，東徙休屠之像，西漸罽賓之化。高人響係，敷妙說於琅函；茂德肩隨，暢真詞於貝牒：列辟以之崇奉，綿代以之欽尚。故苻秦肅念，紆翠輦而同嬉；劉漢虔誠，下緗輿而致禮。唯有牛圖晚運，慧星暖而還明；龍緒衰辰，德水凝而複渙。
我大唐澄飛日海，撲燎霞昆，延喜流禎，昭華獻吉。財成紫宙，葳蕤改粒之勳；大比蒼黎，茵靄遷裳之業。皇帝乘雷震極，鑠電離宮，驅九駮以曾馳，駕八驥而橫厲。希風崛岫，啟鶴苑於神畿；仰化連河，構蜂台於勝壤：敷攝誘之徽範，敦愛敬之洪模。而以控國必俟於忠，裝家實資於孝，爰命僧怪之輩，將申跪拜之儀。則裕凝懷，誶通規於會府；因心在念，舍輿頌於英寮。雖囂議相攻，各言其誌，而宸襟曆選，遂率於常。特懷顧複之恩，仍致升堂之拜。悰上人衝宇淹穆，秀器韶雅，迥韻道通，峻詞閑綽。身城浪謐，飛寶仞以衝天；意樹紛披，聳珍翹而拂漢。既洽九儒之要，還探三藏之微，緇徒擅其誇節，素侶挹其徽望：固已偶跡乘杯，侔聲飛錫者矣。將恐迷生曲學，近識孤聞，以適俗之權為會真之寶，叩鳳閽而莫遂，叫鸞掖而無從，爰興護念之心，載啟發揮之作。粵自晉氏，迄於聖代，凡其議拜事，並集而錄之。總合三篇，分成六卷，為之讚論，格以通途。縟旨含鏘，雕文振彩，信所以激昴幽致，刷蕩冥津者也。隱客業寡才疏，名蕪槩淺，坐煙郊而晦跡，泊風戶以棲神。徒以早尚華編，深崇葉篆，欣茲盛事，綴而序之。秋粦輕光，匪助奔羲之曜；春蛙陋響，寧裨大樂之音？聊以宣情，詎雲摛藻？與我同誌，幸無誚焉。
善才，上元中左金吾衛大將軍上柱國開國侯。
釋旨希微，理暢有形之表；元宗罔像，義軼無名之外。括三才而體要，包萬類而窮神。真氣麗關，佇猶龍之西舉；法雲彩野，馴巨象之東歸。玉洞仙經，衝元羽化；金容懿範，演聖龍宮。至道難名，神功不揣，爰自周漢，鹹著丹青，典午當塗，因循不替。是知趨元門者千古，崇釋典者百王。剪發緇裳，忽輕肥之美；變冠黃服，蔑簪紱之榮。莫不誌越寰中，心遊方外。去揖讓之節，就戒律之儀。弛禮樂之規，遊虛白之室。是以如來秘說，絕敬君親。綿古洎今，無朽茲教。教如可廢，法亦可刊。教舍法存，法將安措？
且甲士不拜，豈伍卒之自尊？天顏咫尺，非一介之雲貴，並以銜威稟命，所以禮棄謙恭。況乎延思煙霞，解塵俗於羈網。警情法界，釋怨會於樊籠？而使降出俗之容，展入家之禮，考古恐乖通理，論今懼爽彝章。議逮芻微，敢申管見？瞻對疏謬，悚懼交懷，謹議。
論曰：元教廢興，理鍾斯運；而盛衰之寄，抑亦人謀。皇上禦辯乘時，允膺付托，所以降非常之詔，勵釋侶於明時者也。《春秋》傳曰：「君所謂可，而有否焉；臣獻其否，以成其可。君所謂否，而有可焉；臣獻其可，以去其否。」餘聞其語矣。今見其人焉。觀秀上肆力釋君，昌言帝闕，詞誌款款。勤則勤矣。而宣公之啟狀，詳切該博，吾無間然。方今以大法為已任，思正其傾危，能負重道遠者，此其人也歟？仲尼云：「顛而不扶，危而不持，則將焉用彼相矣？」若此真可謂至覺元首，良哉股肱！中台周府等議，雖文質有乖，而鹹得事要。然樞紐經典，疇谘故實。理例鋒穎，詞韻膏腴，則司戎之稱鴻筆麗藻矣。若標以顯議，約以正詞，其文辯潔，其事明覈，則左驍衛舉其綱領矣。將來達鑒，斯焉取斯？
釋旨希微，理暢有形之表；元宗罔像，義軼無名之外。括三才而體要，包萬類而窮神。真氣麗關，佇猶龍之西舉；法雲彩野，馴巨象之東歸。玉洞仙經，衝元羽化；金容懿範，演聖龍宮。至道難名，神功不揣，爰自周漢，鹹著丹青，典午當塗，因循不替。是知趨元門者千古，崇釋典者百王。剪發緇裳，忽輕肥之美；變冠黃服，蔑簪紱之榮。莫不誌越寰中，心遊方外。去揖讓之節，就戒律之儀。弛禮樂之規，遊虛白之室。是以如來秘說，絕敬君親。綿古洎今，無朽茲教。教如可廢，法亦可刊。教舍法存，法將安措？
且甲士不拜，豈伍卒之自尊？天顏咫尺，非一介之雲貴，並以銜威稟命，所以禮棄謙恭。況乎延思煙霞，解塵俗於羈網。警情法界，釋怨會於樊籠？而使降出俗之容，展入家之禮，考古恐乖通理，論今懼爽彝章。議逮芻微，敢申管見？瞻對疏謬，悚懼交懷，謹議。
論曰：元教廢興，理鍾斯運；而盛衰之寄，抑亦人謀。皇上禦辯乘時，允膺付托，所以降非常之詔，勵釋侶於明時者也。《春秋》傳曰：「君所謂可，而有否焉；臣獻其否，以成其可。君所謂否，而有可焉；臣獻其可，以去其否。」餘聞其語矣。今見其人焉。觀秀上肆力釋君，昌言帝闕，詞誌款款。勤則勤矣。而宣公之啟狀，詳切該博，吾無間然。方今以大法為已任，思正其傾危，能負重道遠者，此其人也歟？仲尼云：「顛而不扶，危而不持，則將焉用彼相矣？」若此真可謂至覺元首，良哉股肱！中台周府等議，雖文質有乖，而鹹得事要。然樞紐經典，疇谘故實。理例鋒穎，詞韻膏腴，則司戎之稱鴻筆麗藻矣。若標以顯議，約以正詞，其文辯潔，其事明覈，則左驍衛舉其綱領矣。將來達鑒，斯焉取斯？
蓋聞天地之大德曰生，運陰陽以播物；含靈之所保曰命，資亭育以盡年。蟄穴棲巢，感物之情蓋寡；範金揉木，逐欲之道方滋。而五味或爽，時昧甘辛之節；六氣斯脊，易愆寒燠之宜。中外交侵，形神分戰。飲食伺舋，成腸胃之眚；風濕候隙，遘手足之災。幾纏膚腠，莫知救止；漸固膏肓，期於夭折。
暨炎暉紀物，識藥石之功；雲瑞名官，窮診候之術。草木咸得其性，鬼神無所遁情。刳麝剸犀，驅泄邪惡；飛丹煉石，引納清和。大庇蒼生，普濟黔首。功侔造化，恩邁財成。日用不知，於今是賴。岐和彭緩，騰絕軌於前；李華張吳，振英聲於後。
昔秦政煨燔，茲經不預；永嘉喪亂，斯道尚存。梁陶宏景雅好攝生，研精藥術，以為本草經者，神農之所作，不刊之書也。惜其年代浸遠，簡編殘蠹，與桐雷眾記，頗或蹐駮，興言撰緝，勒成一家。亦以雕琢經方，潤色醫業。然而時鍾鼎峙，聞見闕於殊方；事非僉議，詮釋拘於獨學。至如重建平之防已，棄槐里之半夏。秋采榆人，冬收雲實。謬粱米之黃白，混荊子之牡蔓，異蘩蔞於雞腸，合由跋於鳶尾。防葵狼毒，妄曰同根；鉤吻黃精，引為連類。鉛錫莫辨，橙柚不分。凡此比例，蓋亦多矣。自時厥後，以迄於今，雖方技分鑣，名醫繼軌，更相祖述，罕能釐正。乃複采杜蘅於及已，求忍冬於絡石，舍陟釐而取莂藤，退飛廉而用馬薊。承疑行妄，曾無有覺；疾療多殆，良深慨歎！
既而朝議郎行右監門府長史騎都尉臣蘇恭，摭陶氏之乖違，辨俗用之紕紊，遂表請修定，深副聖懷，乃詔太尉揚州都督監修國史上柱國趙國公臣無忌、大中大夫行尚藥奉禦臣許孝崇等二十二人與蘇恭詳撰。竊以動植形生，因方舛性；春秋節變，感氣殊功。離其本土，則質同而效異；乖於采摘，乃物是而時非。名實既爽，寒溫多謬。用之凡庶，其欺已甚！於之君父，逆莫大焉！施是上稟神規，下詢眾議，普頒天下，營求藥物。羽毛鱗介，無遠不臻；根莖花實，有名咸萃。遂乃詳探秘要，博綜方術。本經雖闕，有驗必書；別錄雖存，無稽必正。考其同異，擇其去取。鉛翰昭章，定群言之得失；丹青綺煥，備庶物之形容。撰本草並圖經目錄等，凡成五十四卷。庶以網羅今古，開滌耳目。盡醫方之妙極，拯生靈之性命。傳萬祀而無昧，懸百王而不朽。
仁約字思謙，以近武后父嫌名，遂以字行。鄭州陽武人，第進士，累調應城令，擢監察御史。高宗朝累遷尚書左丞，進御史大夫，轉司屬卿右肅政大夫，封博昌縣男同鳳閣鸞台三品，轉納言。以太中大夫致仕，卒贈幽州都督。
遂良賤買地宅，叡冊準估，斷為無罪。然估價之設，屬國家所須，非關臣下之事，私自交易，豈得準估為定？叡冊舞弄文法，附下罔上，罪在當誅。
宏義，高宗朝庭州刺史。賀魯寇庭州，詔使宏義佐弓月道行軍總管梁建方經略之。
臣聞安中國以信，馭夷狄以權。理有變通，事無嚐準。今有降胡來言：賀魯獨據一城，深溝高壘，用以自固，雲今正祁寒積雪，漢兵必不遠來。誠宜乘其此便，一舉可以除剿。若遷延待春，恐事久生變，縱不能結援諸國，必應遠跡遁逃。且兵馬此行，不誅賀魯，處密已許款誠，處木昆等各思免禍，皆知大兵欲至，庶望安全，淹留不至，慮更烏合。
然嚴冬風勁，馬瘦兵寒，農墮之憂，難量進退。又不可久停兵馬，虛費邊糧。見我不前，成其黨附。伏望且寬處月、處密之罪，以誅賀魯為名，除禍務絕其原，未可先取其枝葉。但此兩姓，見其坐奪，不示招攜，必自深據。如棄而西過，則近有後憂。先事誅夷，未可即克。舍而勿問，則感義前驅，事定從宜。除申吊伐，此乃威恩兼舉，遠懾邇安。
向使兵馬早來，駕魯久已懸首。前機雖失，須為別圖。望請於射脾部落及發處月、處密、契等兵六千人，各齎三十日糧往掩襲。大軍頓於憑水，未馬畜兵，以為聲勢。此則驅率戎狄，攻彼豺狼，失則無損國家，利則功歸社稷。且番人行動須約，漢兵東西犄角，又資翹翼，簡胡騎以率其前，率漢兵以躡其後。賀魯進退無路，理即可擒，百勝之謀，在斯一舉。臣恐建方至日，為計不同，軍謀乖舛，後悔無及。
德元，岐州平陵人。始為高祖丞相府千牛，高宗以舊臣自殿中少監為御史大夫，遷司元太常伯。麟德初進檢校左丞，封钜鹿男，卒年六十九，贈光祿大夫幽州都督，諡曰恭。
釋旨希微，理暢有形之表；元宗罔像，義軼無名之外。括三才而體要，包萬類而窮神。真氣麗關，佇猶龍之西舉；法雲彩野，馴巨象之東歸。玉洞仙經，衝元羽化；金容懿範，演聖龍宮。至道難名，神功不揣，爰自周漢，鹹著丹青，典午當塗，因循不替。是知趨元門者千古，崇釋典者百王。剪發緇裳，忽輕肥之美；變冠黃服，蔑簪紱之榮。莫不誌越寰中，心遊方外。去揖讓之節，就戒律之儀。弛禮樂之規，遊虛白之室。是以如來秘說，絕敬君親。綿古洎今，無朽茲教。教如可廢，法亦可刊。教舍法存，法將安措？
且甲士不拜，豈伍卒之自尊？天顏咫尺，非一介之雲貴，並以銜威稟命，所以禮棄謙恭。況乎延思煙霞，解塵俗於羈網。警情法界，釋怨會於樊籠？而使降出俗之容，展入家之禮，考古恐乖通理，論今懼爽彝章。議逮芻微，敢申管見？瞻對疏謬，悚懼交懷，謹議。
論曰：元教廢興，理鍾斯運；而盛衰之寄，抑亦人謀。皇上禦辯乘時，允膺付托，所以降非常之詔，勵釋侶於明時者也。《春秋》傳曰：「君所謂可，而有否焉；臣獻其否，以成其可。君所謂否，而有可焉；臣獻其可，以去其否。」餘聞其語矣。今見其人焉。觀秀上肆力釋君，昌言帝闕，詞誌款款。勤則勤矣。而宣公之啟狀，詳切該博，吾無間然。方今以大法為已任，思正其傾危，能負重道遠者，此其人也歟？仲尼云：「顛而不扶，危而不持，則將焉用彼相矣？」若此真可謂至覺元首，良哉股肱！中台周府等議，雖文質有乖，而鹹得事要。然樞紐經典，疇谘故實。理例鋒穎，詞韻膏腴，則司戎之稱鴻筆麗藻矣。若標以顯議，約以正詞，其文辯潔，其事明覈，則左驍衛舉其綱領矣。將來達鑒，斯焉取斯？
《淮南子》云：「方諸陰燧，大蛤磨拭令熱，以向月，則水生，以銅盤受之，下水數石。」王充《論衡》云：「陽燧取火於日，方諸引水於月。」相去甚遠，而火至水來者，氣感之驗也。」《漢舊儀》云：「八月飲酎，車駕夕牲，以鑒方諸取水於月，陽燧取火於日。」《周禮·考工記》云：「有六齊。金錫相半，謂之鑒燧之齊。」鄭元注云：「方鑒陽燧，取水火於日月之器也。」準鄭此注，則水火之器，皆以金錫為之。今司宰有陽燧，形如圓鏡，以取明火。陰鑒形如方鏡，以取明水。從比年祠祭，皆用陽燧取火，應時得之。陰鑒取水，未有得者，常用井水代之。請準《淮南》、《論衡》，以方諸取之，則禮神之物備矣。
萬石，太常卿挺之子，上元中累遷太常少卿，知吏部選事。
據貞觀禮郊享曰：文舞奏《豫和》、《順和》、《永和》等樂，其舞人著委貌冠服，並手執籥翟。其武舞奏《凱安》，其舞人並著平冕，手執幹戚。奉麟德三年十月敕：文舞改用《功成慶善樂》，武舞改用《神功破陣樂》，並改器服等。自奉敕以來，為《慶善樂》不可降神，《神功破陣樂》未入雅樂，雖改用器服，其舞猶依舊，迄今不改，事既不安，恐須別有處分者。
謹按《凱安舞》是貞觀中所造武舞。準貞觀禮及今禮，但郊廟祭享，奏武舞之樂，即用之。凡有六變，一變象龍興參野，二變象克靖關中，三變象車夏賓服，四變象江淮寧謐，五變象獫狁讋伏，六變複位以崇，象兵還振旅。謹按貞觀禮祭享曰：武舞準作六變，亦如周之《大武》。六成樂止，按樂有因人而作者，則因人而止。如禮云：諸侯相見，揖讓而入門，入門而懸興，揖讓而升堂，升堂而樂闋是也，如著成數者，數終即止，不得取行事賒促，為樂終早晚，既禮雲三闋六成八變九變是也。
今禮奏武舞，六成而數終未止，既非師古，不可依行。其武舞《凱安》，望請依古禮及貞觀禮。六成樂止，六部伎《內破陣》樂五十二遍，修入雅樂，祗有一遍，名曰《九功》。《上元舞》二十九遍，今入雅樂，一無所減，每見祭享日，三獻已終，《上元舞》猶自未畢。今更加《破陣樂》，兼恐酌獻已後，歌舞更長。其雅樂內《破陣樂》、《慶善樂》及《上元舞》三曲，並望修改通融，令長短與禮相稱，冀望久長安穩。
《破陣樂》有象武事，《慶善樂》有象文事。按古六代舞，有《雲門》、《大鹹》、《大夏》、《大韶》，是古之文舞。殷之《大護》，周之《大武》，是古之武舞。依古義先儒相傳，國家以揖讓得天下，則先奏文舞。若以征伐得天下，則先奏武舞。望請應用二舞日，先奏《神功破陣樂》，次奏《功成慶善樂》，先奉敕於圓丘方澤太廟祠享日則用《上元之舞》。臣據見行禮，欲令天皇酌獻降複位已後，即作《凱安》。六變樂止，其《神功破陣樂》、《功成慶善樂》、《上元之舞》三曲，待修改訖以次通融作之，即得與舊樂前後不相妨破。若有司攝行事日，亦請據行事通融。
《破陣樂舞》者，是皇祚發跡所由，宣揚祖宗盛烈，傳之於後，永永無窮。自太皇臨禦，四海寢而不作。既緣聖情感愴，群臣不敢開言。臣忝職樂司，廢缺是懼。依禮祭之日，天子親總幹戚以舞先祖之樂，與天下同樂也。今《破陣樂》久廢，群下無所稱述，將何以發孝思之情？臣望每大宴會，先奏此舞，以光祖宗之功烈。
明堂大享帝，準古禮鄭元義祀五天帝，王肅義祀五行帝。貞觀禮依鄭元義祀五天帝，顯慶已來新修禮祀昊天上帝，奉乾封二年敕祀五帝，又奉制兼祀昊天上帝者。伏奉上元三年三月敕，五禮行用已久，並依貞觀年禮為定。又奉去年敕，顯慶已來新修禮，多有事不師古，其禮並依周禮行事者。今用樂須定所祀之神，未審定依古禮及貞觀禮，為複依見行之禮。臣以去年十二月錄奏，至今未奉進止，所以樂章不定。
惟軒轅有道之君，時著順風之美；姑射凝神之主，爰標讓位之芳。斯皆遠鏡遺編，遐希蠹冊。豈若道包千古，業映百王？先天而天弗違，後天而奉天時。化洽無遺，仁含有截。青溪之館，❥❥❥❥紫府之鄉，言招若士。乃下螭紱，佇霓裳。希停絳闕之遊，蹔輟丹田之賞。謹命終南山萬福觀道士麹元敬祗召先生之❥辰先生霞裝奄俶麹法師痛徽音之永隔，收蕤鬆澗。弟子祁行則丁元亮等悲陟岵之長往，采絢芝岩，共勒豐碑，同甄盛烈。
先生姓王諱軌，字洪範，一字道模，琅琊臨沂人也。耀質珠川，分枝璿萼，姬儲下鳳。《周書》美其輕舉，葉宰飛鳧；劉史記其神異，綿聲遠係。奚在言歟？曾祖筠，散騎常侍太府卿度支尚書，文括辭林，義殫學府。既飛華於楚塞，誠育德於梁州。大父銛，梁簡文太子洗馬招遠將軍，洎陳大中正光祿大夫。晨趨鶴禁，夕侍龍樓。出入兩朝，聲猷纓侶；從容二代，譽掩珩流。父瑜，陳著作佐郎鄱陽國常侍。蓬嶠含章，乍增輝於蘭閣；梧宮載筆，時揚馤於桂山。抽簪陪置醴之賓，偶乘簉脂車之彥。竭誠以奉上，鳴謙以接下。常刷坐忘之，乃秀行念之允。
先生養質鯤波，終搏鵬羽。遣之又遣，元之又元，誌合天倪，情含地籟。施妍厲鬼，冺之而為一；梃橫楹從，混之而無二。年甫八歲，早喪所天；痛彼髫年，誌符曾孝。哀思丱日，性掩柴仁。屬陳運告終，人神靡托；玉炎鍾岫，芝焚楚郊。萬始之劫，正墮背飛之淚；三荊之樹，唯下分條之葉。萍流不定，蓬轉無依。賴乎祖父故人攜養，寄諸包氏，一經憩廡，五載方離。
先生業契自然，道通縣解。貞心粹質，有符天縱。蘊靈和之茂範，流太虛之芳潤。弱齡去俗，高步歸真。太平觀法主王遠知，踐三清之隩隅，遊六學之津要。翹心丹訣，敬慮元波。既毀網於迷途，乃分燈於暗室。清規素論，一代偉人。先生頓轡元門，思宏妙旨。仍隨法主卜居茅穀，為香瓶弟子一十六年。夜寢夙興，劬勞匪懈。晨供沆瀣，夕進流霞，服義忘疲，依仁無斁。想朱公而思聖，懷紫素以尋真。浪情泉石，披襟蘭杜。抗巢由而狎鳥，藺莊惠以觀魚。每至風靚春山，月華秋水，猿啼危嶠，虎嘯幽谿，未嘗不警思緣情，抽毫寫慮。
先生爰及冠年，虔受經法，養穀神於元牝，遊浩氣於黃庭。初在法主座下聽老子西昇靈寶南華真人論，退席之際，即為人講說。五行俱覽，一字無遺；辯若建瓴，詞同炙果。法主歎而言曰：「吾道東矣，何獨康成。」
洎隋氏握圖，物色岩穴，旁求俊異，旌賁英翹。王法主美孕三仙，芳逾七聖。爰降絲渙，追赴東都。先生此辰從遊京洛，朝陪瑣闥，夕侍銅池，出入兩宮。聲華四部，若匪體符真智；誌葉虛舟，豈可應彼弓旌？允茲綸召，當時奉敕玉清元壇行道。豐廚享膳，既饌玉而漿金；供帳芳華，亦鋪霞而藉錦。隋後主薄伐元菟，先生扈從黃龍，車駕凱旋，陪還洛邑。大業十一年，有詔特委先生於河南二十四郡博訪緇素，有道術異能雜技德行講說灼然堪供養者，及精通道法之徒，並具狀追送駕所。以茲銜命，言歸舊廬。
俄而炎運道消，蒼靈失馭。黃巾赤眉之侶，螘聚挺妖；綠林青犢之儔，蜂蜚肆蠆。關河路絕，因即避亂名山，遂曆天台、赤城、四明、桐柏、金庭、蔡隩縉雲若耶！悟一息之難追，知百年之易往。乃隨時石室，或逆旅曲枝，折桂紉蘭，漱流自樂。日月居諸，復淹十載。
而黔黎塗炭，縣命有歸。我大唐鳳舉晉陽，龍興渭涘。掃欃槍以居南面，除猰貐以正北辰。御極紫微，負圖黃屋。靜稽天之大浸，滅炎昆之燎火。包日月以為扃牖，苑溟渤以作池隍。列珪璧於長安，大禮儀天地之軌；陳簨虡於清廟，大樂節天地之音。先生既屬文明，遂動思歸之引。整虯馭，振裳，背天台，還地肺。入轘轅而迎法駕，遊郟鄏而謁真人。
太宗文皇帝遊心寥廓之津，開玉京於碧落；凝神杳冥之境，敞金闕於絳宮。叡哲於是照臨，至聖以之綿邈。而亭毒之私宏遠，然隨迎之道未臻。遇崆山之順風，仰瀨鄉之微旨。於時法主尚承恩梓澤，未果言之。柳汧故遣法師先還，修葺許陶遺址。此觀梁武皇帝於許真人舊宅為陶隱居建立，號曰朱陽。皇明啟運，更以華陽為目。按真誥云：華陽第八洞天之名也。其山則崇岩隱天，入雲逵而上竦；盤基括地，帶風溪而旁屬。東連林屋，飛九轉以遊仙；南控羅浮，開五便而納聖。西通峨嶠，遠屬犀津；北振岱宗，遙翻鶴駕。固靈祗之窟宅，誠羽客之留連者也。而舊基夷漫，餘跡淪蕪。先生更翦棘開場，肇茲崇構。敬造正殿，三間兩廡，並及講堂壇靖，房宇門廊。飛桂棟於煙衢，則黯然雲布；架梅梁於霄路，則赫爾霞舒。虯簷軒舉，征鶤度而嘹唳；鳳甍孤峻，賀雀仰而聯翩。豈止蟭羽生風，胡人竦貌而已？抑靈光之易接，何景福之難酬者歟？又於內殿奉造元始天尊像一軀，光趺八尺，左右真人夾侍，神儀肅穆，法相希微。圖麵影於月元，寫毫精於日亮。柱光雙彩，表瑞金經；掌耀十文，摛祥玉劄。遂使天華聖伎，希菌閣而來儀；羽旆雲軺，我蕙樓而戾止。先生於是排翠扆而扇元風，遊赤墀而宣眾妙，運慈舟而濟有待，揚智炬以照無明。惠澤與鯨壑同深，勝躅媲龜峰比峻。大哉美矣！信無得而稱焉。
法師往於名山福地，感遇真經。晚居華陽，又摹寫上清尊法洞元洞神符圖秘寶，並竭鍾魏之模楷，盡班倕之剞劂。緘封靜室，永鎮山門。先生自幼及長，恒味鬆術。平生齋講傳授，所有信施。並入功德，賙救貧無。
乾封二年歲在丁卯，十一月丁巳朔旦朝禮畢，乃顧命門人曰：「吾昨五更彷佛夢中見有三人，羽衣嚴整，手執簡策，進於房內，告云：『華陽天宮素已品藻，用師為神仙萬人主者，兼知校領省官。且法師才德清高，宜居此任。今重奉命邀迎，請當行矣。』吾昔在桐柏山中，已感斯夢，辭不獲免，須應此召。」遂戒勖門人，示以修道要訣。經書法事，各有付囑。其月八日，頻索香湯沐浴，改易冠帶，更服新衣。九日寅時，異香入室，整褐端笏，奄從解化。春秋八十有八，粵十七日癸酉，以符竹托祔於華陽觀雷平山西陶貞白墓右。
悲夫！重惟先生德葉二儀，情包六氣。生而岐嶷，長符規矩。黃中表稱，丹穴凝姿。白鳳遊豪，掞華文於翰苑；碧雞飛辯，析妙理於談叢。體共神俱，性與道合。皎貞心於鬆路，棲苦行於雲衢。固乃鵬鷃齊區，彭殤一致。西山五色，空想仙童；淮南八公，徒聞鴻烈。弟子戴慧恭、包方廣、吳德偉、王元熠等十有餘人，並價逸楚材，聲超稽箭；承音闕里，服道緇闈。皆痛甚摧梁，悲逾臨穀。挹金華而結欷，尋玉輪而增耿。日月逝矣。而清猷尚存，見課摛文，乃為銘曰：
至人無待，上德難名。凡凝丹灶，神遊玉清。搏風鵬羽，擊水鰓瀛。青溪孕質，碧落蜚聲。
質茂鬆筠，氣芳蘭芷。性同濠上，情符闕里。爽節川停，高風嶽峙。徘徊林壑，放曠文史。
元珠已得，白雲可馭。目牛無全，害馬斯去？黃庭育德，紫宸欽譽。爰紆渙璽，俄悲漬絮。
照雪崆峒，凝霜姑射。雲虯散弭，雷軿徙跡。乍看埋劍，還希留舄。眷言宏誘，其方孔碩。
重惟芳靄，再美成功。災延絳闕，火浣丹宮。開榛植藎，餘基永隆。虹盤鳳翥，有類神功。
柳谷思陶，芝田揖許。四朝愉忻，三茅宴語。野調霞軒，山情月舉。亭臨霜嶠，池連風漵。
猗歟法侶，聲猷業邃。智境未窮，勝因先墜。將鄰埏埴，功虧覆簣。素標真宰，寧資美諡。
儵睹龍資，俄觀蟬蛻。釋謝星隕，任委天折。籲嗟應真，示同生滅。紀仙官於紫府，勒貞徽於翠碣。
