臣說言：伏奉今月七日制書，封臣燕國公，食封三百戶。寵靈猥及，中心如惔，臣說中謝。臣聞至道之時，重法守義，上無無功之賞，下無無德之祿，故授受禮全，而窬越不起。伏惟陛下光撫宇內，大寧天域，百度維新，萬靈翹注。建侯疏壤，允答元功，臣亦何人，首膺是命？自古有傳道而爵，說經而封，蓋以訓蒙成聖，資師通學。臣之侍講，有異前聞，何者？大明朝昇，螢爝無助，時雨夕濡，浸灌焉施？幸得依附光景，遊泳恩渥豈敢虛承啟發之恩，謬荷將就之報？且如人臣之義，二則為罪；愚智之分，一心不回。譬如犬馬有不背之性，草木有不凋之理，知何德於天壤，而欲蒙造化之偏施哉？臣之無功，正與此類。叨恩過量，終懼且慚，乞回聖慈，以容介節。無任惶悚之至，謹詣朝堂奉表陳讓以聞。
臣某言：伏承月日敕書，除臣右羽林衛大將軍兼檢校司賓卿。朝榮對及，恩露洪垂，罄仰驚抃，環揆慚失，臣某頓首頓首。臣席慶皇枝，辱司天衛，素官成責，久盈人口。頃屬山戎自擅，王師震加，謬當推轂之禮，竟空汗馬之績。實賴睿謨幽讚，靈兵潛討，滅犬羊於遼海，卷旌麾於燕薊，臣得歸功北闕，待罪東藩，沐泳休貺，生死榮幸，安敢賣要塞而告勞，貪天功以為己？又況羽林清禁，上則星辰；主客命卿，下法河海：蓋文武具美，方議望僉歸，豈臣弊劣，所堪屍忝？伏乞特回眷鑒，更擇能賢，俾朝興薪槱之歌，臣免伐檀刺。非敢飾讓，實披誠請。無任悚戴之至，謹詣朝堂奉表陳讓以聞。
臣稷言：伏奉制書，除臣工部尚書。寵靈俯逮，營魄震飛，揣分何階，戴恩無力，臣某中謝。臣才乏濟川，功微橫草，故以業承薪構，澤潤葭莩。效雕蟲之薄技，蒙金蟪之榮飾，徒參進對，愧無好詞。頃以冗職東垣，暫諧清曠。今右統司南省，將招素餐。五翟之正，典事斯重；六官之長，求人未易。以臣叨授，實為非宜，願寢前恩，致命他士。無任悚懼之至，謹詣朝堂奉表陳讓以聞。臣所讓人，別狀封進。
臣某言：臣本書生，幸事先帝，曆踐清職，遂參機密。宗武樹黨，忿疾正人，猜忌眉睫，構結瘡痏。臣與一二貞士，指天誓心，枝梧群邪，扞城王室，曉入宮省，暮不望歸，艱危備嚐，幾不免禍，日覬一日，以逢開泰，臣之宿圖，今已足矣。陛下寶位既複，元良又定，凶讎鹹翦，百度惟新，正宜博采屠釣，大變風俗，豈臣微才，空忝重任？外不厭於眾望，內實畏於多言。臣父年先嬰風疾，五月以來，不離枕席，臣方寸已亂，短效無施，風夜在公，扶持有闕。乞免官秩，歸侍私庭，罄心仰恩，期於孝治。無任懇迫之至。
僧普潤言：伏奉甲寅制書，以普潤加榮沐秩，授邑封公。聖恩無涯，將變枯朽；佛法有教，誠願住持。普潤自剃落壞衣，五十餘載，心不見是，口不言俗，因誡證業，憑禪悟理。幸逢皇祚將啟，大運有歸，皇太子逼畏凶讎，永懷興複，憂虞之際，始蒙顧問。貧道起廣救之悲決必成之策，奉符命之旨，讚無畏之心，今得眾生乂安，群魔消伏，在於法侶，所願為多，視身本無，何功受祿？天位有德，陛下享之；天討有罪，太子行之。豈貪天之功，以為己力；賣佛之法，而求身利？必若冒榮背律，返俗違真，亦恐乖陛下崇信之誠，失如來付屬之義。凡所稱述，諸佛證明，伏惟聖慈，亦垂開領，乞停恩授，以幸法門。無任護戒傳道之至願，謹詣朝堂奉疏陳情以聞。
臣說言：臣聞迎日授時，莫先於曆象；先天成務，必歸於制作。伏惟開元神武皇帝陛下建中立極，緯武經文，至德難名，神功莫測，於是定曆成歲，立象考天，紹唐堯欽若之典，遵虞舜在璿之義：上皇能事，於斯備矣。臣書院先奉敕造遊儀，以測七曜盈縮，去年六月，造畢進奏。又奉恩旨，更立渾儀，臣等準敕，令左衛率府長史梁令瓚檢校創造。於是博考傳記，舊有張衡、陸績、王蕃、錢樂之等，並造斯器，雖渾體有象，而不能運行，事非經久，旋亦毀廢。臣今按據典故，鑄銅為儀，圓以象天，使得俯察，上具列宿赤道，周天度數。注水激輪，令其自運，一日一夜，天轉一周。又別立二周輪，絡在天外，綴以日月，令得運行，每天轉一匝，日行一度，月行十三度十九分度之七，凡二十九轉有餘而日月會，三百六十五轉而行匝。仍置水櫃，以為地平令儀，半在地上，半在地下，晦朔弦望，不差毫髮。又立二木人於地平之上，前置鍾鼓，以候辰刻，每一刻則自然擊鼓，每一辰則自然撞鍾。皆於櫃中各施輪軸鉤鍵交錯，關銷相持，轉運雖同，而遲速各異，周而複始，循環不息。陰陽不能逃其數，分至不能隱其時，究天地之斡運，極乾坤之變化：斯皆上稟聖謨，傍獲神助，臣等愚思，非所能及。望錄付史館，宣示百僚，使知告成之功，迥越前古。無會勤懇之至，謹隨表上進以聞，臣說誠惶誠懼。
臣說言：去年行塞，至朔州忍辱尼寺，見有高祖太宗造金像銀跌，刻題尊號，彼州士女，屢瞻佛光，臣懇思聖心，如在咫尺。伏以皇帝事業，遠存荒塞，拯溺救焚，身勤慮苦，歸誠佛寶，何神不據？信知功遍區域，澤周生人，心憑神靈，躬履危險。故皇天眷命，奄有邦家，後嗣聖人，欽承大寶，所當思由積德而興帝係，本艱難而成王業，先聖一心奉佛者，蓋為百姓求福也。陛下為繼文之主，實創業之功，再廓氛祲，重安廟社，垂統萬億，同符祖宗。夫惟興王，必籍佐命，鹹有一德，克享天心。《書》曰：「非天私我有商，惟天佑於一德；非商求於下民，惟民歸於一德。」功臣同德，可不念哉！物有小而感深，事有微而傳遠，臣謹將金像隨表奉進。謹言。
臣說言：臣聞勇士冠難，武夫戴鶡，推情舉類，獲此鬥羊。遠生越巂，蓄情剛決，敵不避強，戰不顧死，雖為微物，誌不可挫。伏惟陛下選良家於六郡，求猛士於四方，鳥無遁材，獸不藏伎，如蒙效奇靈囿，角力天場，卻鼓怒以作氣，前躑躅以奮擊。趹若奔雲之交觸，碎若轉石之相叩，裂骨賭勝，濺血爭雄，敢毅見而衝冠，鷙狠聞而擊節，冀將少助明主市駿骨、揖怒蛙之意也。若使羊能言，必將曰：「苦鬥不解，立有死者，所賴至仁無殘，量力取勸焉。」臣緣損足，未堪履地，謹遣男駙馬都尉垍謹詣金明門陳進。輕冒宸嚴，伏深戰越。
文林郎陳寡尤，年六十四（貫滄州），右出身四十餘年，懷道抱德，博涉經史，白首幽棲，不求聞達。堪激勵化俗，處諫諍之官。幽州節度使參謀劉待授，年六十四（貫京兆府），右懷德退靜，立操端確，精通術數，堪備顧問。四品於{矛心}，年三十二（貫京兆府），右誌定神和，學精文遠，達皇王正道，通古今大義，堪拾遺左右。以前幽州都督兼節度管內諸軍經略大使攝禦史大夫燕國公張說奏稱：臣身任邊城，心在庭闕，報國之誌，莫若進賢。敕旨，陳寡尤等三人，宜並追取試練考覆。臣說言：知賢不達，謂之竊位；聞賢而拒，是迺蔽君。竊位冒也，蔽君奸也，有奸與冒，何以事君？臣前歲入朝，特蒙顧問，聖情側席，懼有遺賢，臣以寡尤三人上聞天聽，中書宣旨取考覆，吏部寫敕，宣下文書，三載於今，一人不至。夫輕進者是幹祿之人，靜退者是養高之士，天下廉讓之風未長，趨競之俗未懲，若令所司引試，招其隱逸，士寧伏死岩穴，焉肯拜侍郎之庭哉？徒有薦賢之名，竟無進賢之實，非朝廷禮賢之道，豈陛下求賢之心？近因奏謁，具承天旨，請敕州縣各以禮徵，至京之日，中書引見，然後付與宰臣，請言探賾，必有可采，寘彼周行，如當謬薦，罪臣所舉。謹錄前舉狀本如前。
開元九年正月日，洛州臨武縣主簿陳光乘（攝監察禦史在河北）、夔州歸州鎮將勤思齊（見在桂州）、前申州參軍戴師倩（遭憂在都）。敕：戴師倩、勤思齊，或身自有犯，或逆人緣坐，未可擢用，亦不須追以前狀。準七月二十二日制，內外文武職事五品以上官，有奇材異略堪任將帥者，封狀進內。陛下垂心萬機，親擇將帥，欲大頓天綱，收羅雲逸。今者塞北有屈強之胡，漢南屯不羈之馬，使邊郡憂患，朝廷旰食，此天下士君子饑待虜饁，渴待虜血，決命於匈奴之時也。臣所舉前件三人，光乘積學而善謀，求之古人，吳起、韓信敵也；師倩沈勇而能斷，求之古人，彭越、吳漢類也；思齊忠壯而異材，求之古人，張飛、許褚等也：皆懷道藏器，仰望明時，羞自媒衒，莫能上達。臣聞拔人於死者，必舍生而報恩；榮人於辱者，必盡節而雪恥。至如師倩、思齊，亦嚐生竄死地，其為屈辱甚矣，如蒙拯將墜之命，起已廢之魂，一言所及，百年可盡，凡情尚知此，況感激之人哉？陛下發使召之，旬月可到，試以軍事，必立奇功。若不如所言，請受麵欺之罪。
臣說言：臣聞水旱常數，堯湯固有；聖賢之理，恭潔為難。自冬逾春，積陽成亢，陛下以時災係政，人患由君，退巫女之雩，卻應龍之請，陛下躬自暴露炎景，瞻仰雲漢，推心引譴，為人受咎，誠既發而動天，言克期而降雨。今已霖霪三日，澤漏重泉，草樹含欣，郊原變色。加以雲平雨細，氣潤風和，豈惟優渥王畿？必將周遍天下。群心舒釋，聖情開暢，無任萬姓歡悅之至，謹奉表陳賀以聞。
臣說等言：內侍尹鳳翔至，奉宣聖旨，內出新撰曆書二十五卷，以示臣等。竊窺深奧，仰觀英華，涉海登山，罔知攸際。臣聞唐堯光宅，順昊天而定四時；虞舜登庸，在璿衡而齊七政。伏惟開元聖文神武皇帝陛下至德廣運，文明濬哲，道冠生知，與神合契，備往聖之能事，紹昔王之闕典。發揮《易》象，以應乘乾之時；考正曆書，更表履端之始。上包二帝，下括三王，徵晷運之盈虛，究推步之疏密。備稽氣象，載躔坎離，三辰順軌而更明，五緯合度而增煥，足使天地貞觀，神人允諧，唐虞舊章，於斯重睹。臣等幸陪書府，得預朝門，抃躍之情，實萬恒品，謹奉表陳賀以聞。
臣說言：伏以《開元大衍曆》，天旨裁其紀綱，日官考基精要，履端更始，敬授惟新。加以辯五行之序，推七精之數，明徵聖期，實光土德。臣又見梁天監中陶宏景著《玉匱記》云：「盛德木子，以肇來運。」頃者僧一行推璿衡曆，得皇家天命，成數千年。古今祥兆，若合符契，曆數既在於聖躬，卜年又表於長曆，莫大之慶，獨冠前王。臣忝跡儒林，預聞昌運，無任抃躍之至，謹奉表陳賀以聞。
太史奏太陽不虧。聖德上感，變災為瑞，陽光增暉，陰慝不作，休徵之美，莫盛於斯。臣等無任欣抃之至，謹進狀陳賀以聞。謹進。
右：臣等伏以陛下孝通天地，親朝五陵：拜橋陵則紫氣見，獲白兔，甘露降，白鴿巢，天光清和，日色明朗；拜定陵則有景雲見，甘露降；拜獻陵則甘露被樹，祥雲抱日；拜昭陵則先聖見於神遊，薦享之際，陛下親聞欬息，初進服用，樂器自然發聲，又素像回麵，甘露降滋，從祀先臣，曆聞蹈舞；拜乾陵則有靈草生，甘露降，日抱戴之瑞：此皆陛下虔誠上感，神靈福降，四海同歡，萬方抃躍。臣等幸陪大禮，親睹禎祥，無任大慶之至，謹奉表陳賀以聞。臣說謹言。
臣說等言：臣聞聖人者，與天地合其德。故珍符休命，不可得而辭；鴻名盛典，不可得而讓。陛下功格上天，澤流厚載，三五之盛，莫能比崇，登封告成，理葉幽讚。故符瑞必臻，天意也；書軌大同，人事也；萵梹屢登，和平也；刑罰不用，至理也。今陛下稽天意以固辭，建人事以久讓，是和平而不崇昭報，至理而闕薦祖宗。億兆之情，猶知不可，況上帝臨照，祖宗顧諟，其可止乎？願納王公卿士列嶽縉紳之眾望，回命有司，速定大典。臣等不勝懇禱，敢昧死再拜上言。
左丞相臣說、右丞相臣璟等言：臣聞聖人出則日月記其初，王澤深則風俗傳其後。故少昊著流虹之感，商湯本元鳥之命，孟夏有佛生之供，仲春修道祖之籙：追始尋源，其義一也。伏惟開元神武皇帝陛下二氣含神，九龍浴聖，清明總於玉露，爽朗冠於金天。月惟仲秋，日在端五，恒星不見之夜，祥光照室之期，群臣相賀曰：「誕聖之辰也，焉可不以為嘉節乎？比夫曲水禊亭，重陽射圃，五日彩線，七夕粉筵，豈同年而語也？」臣等不勝大願，請以八月五日為千秋節，著之甲令，布於天下，咸令宴樂，休假三日。群臣以是日獻甘露醇酎，上萬歲壽酒，王公戚裏，進金鏡綬帶，士庶以絲結承露囊，更相遺問，村社作壽酒宴樂，名為賽白帝報田神。上明元天，光啟大聖，下彰皇化，垂裕無窮，異域占風，同見美俗。
臣說言：臣聞求人安者，莫過於足食；求國富者，莫先於疾耕。臣再任河北，備知川澤，竊見齋衒可以灌巨野，淇水可以溉湯陰，若開屯田，不減萬頃，化萑葦為秔稻，變斥鹵為膏腴，用力非多，為利甚溥。諺云：「歲在申酉乞漿得酒。」來歲甫邇，春事方興願陛下不失天時，急趨地利，上可以豐國，下可以廩邊，河漕通流，易於轉運，此百代之利也。當今國儲未贍，邊軍未息，靜人業農，願留聖意。亦嚐賜前階之食，承後騎之顧，竟唯唯而無一言者，豈敢隱情於聖主也？正以職在仗衛，憂於部伍，馬上非公議之所，囿遊非朝廷之事。今昧死上愚見，乞與大臣籌謀，速下河北支度及溝渠使，檢料施功，不後農節。謹附賀正使隨軍前曹州考城縣尉同希再奉表以聞。謹言。
今之《禮記》，是前漢戴德、戴聖所編錄，曆代傳習，已向千年，著為經教，不可刊削。至魏孫炎，始改舊本，以類相比，有同抄書，先儒所非，竟不行用。貞觀中，魏徵因孫炎所修，更加整比，兼為之注，先朝雖厚加賞錫，其書亦竟不行。今行衝等解徵所注，勒成一家，然與先儒第乖，章句隔絕，若欲行用，竊恐未可。
臣某言：伏奉某月日恩敕，臣衣及藥。渥流璿極，彩溢旌門，拜捧戴舞，載欣載越。臣受律虧方，扞城無寄，偏師不振，逋寇仍滋，進慚計日之功，退積逾時之咎，誠合歸罪司寇，以厭深責。豈圖天寵猥臨，宸慈寬假，當從褫服，轉承且吉之衣；宜肆典刑，翻加有喜之藥。毀車夷馬，複振鑾和；窮炭枯莖，重敷榮焰。影邊塞，馳心❥城，微命易投，生成難謝。無任感戴之至。
臣說言：內侍尹鳳翔宣敕，賜臣觀唐昌公主花燭。伏以天人下嫁，王宰送行，苟非榮寵，何階瞻望？臣免歸餘叟，忽承朝請之恩；廢賀羸驂，複睹肅雝之禮：鴻私所被，枯瘁生光。無任歡荷之至，謹奉表陳謝以聞。
臣九齡言：伏奉四月十四日制，授臣荊州大都督府長史。聞命皇怖，魂膽飛越，即日戒路，星夜奔馳，屬小道使多，驛馬先少，以今月八日至州禮上，誠惶誠恐頓首頓首死罪死罪。臣不即飲氣取死，豈敢輒惜餘命？伏念心無黨惡，死則似同，以此偷生，猶希聖察。臣往年按察嶺表，便道赴使，訪聞周子諒，久經推覆，遙即奏充判官，尋屬臣改官，使亦有替。其後信安郡王禕奏將朔方驅使，便請授官，臣因其嶺外勤勞，因而奏乞。事不敢隱，未至涉私，然進用非人，誠宣得罪。但臣特蒙拔擢，出自宸衷，陛下所用隱微，惟臣而已。伏思報效，竊恃聖恩，每於事端，無所防避，智識雖淺，聲竭則深，微誠區區，義有所在，豈複與此私協，以負累聖鑒？臣雖至頑至愚，不至於此，皇天後土，照臣血誠，夙夜煩冤，欲辨無路。臣聞物有窮者，必訴於昊天；人有痛者，必呼於父母。臣今孤苦，不乞哀於聖君，豈蒙惡聲，遂銜冤以沒代？臣受性愚鈍，闇於知人，稟命舛剝，與此凶會，誠合自死，以謝天威。所以側息苟存者，臣為聖朝所用，既極榮寵。而一朝至此，恐玷明時，在臣微生，有若螻蟻，身名俱滅，誠不足言。今釁咎則然，恩禮猶重，面目有，夙夜唯憂，戴盆望天，豈期上達？又未能宣布聖澤，少答殊私，蹐兢皇，動失次第，無任荷懼兢悚之至。謹附河西經略判官所部朝義郎法曹參軍蘇銳奉表陳謝以聞，臣誠惶誠恐頓首頓首死罪死罪。謹言。
臣說言：伏奉四月十有二日制書，除臣岳州刺史。某月二十七日遞書到相州，承恩惶怖，狼狽上道，以月一日至岳州上訖。臣以昔侍金華，過蒙榮寵，負乘招寇，日待譴黜，聖慈遲回，仍委符守。刻肌刻骨，誠劄幌報恩私；無術無才，將何克宣風化？夙夜慚惕，胡寧啟處。伏以貶官到任，理在速聞，不敢循常，稽緩附使。無任荷恩兢懼之至，謹遣遞表陳謝以聞。
臣說言：伏奉今月十六日敕，令臣在家修史。捧恩戴命，且喜且慚。臣服道儒門，策名昌運，掌綸四後，載筆三朝，階緣宿遇，踐躡端揆，職為劇而心盡，史無閑而功廢。自貽官謗，待罪私門，反魯之感特深，藏周之望已絕。豈意特流天旨，重緝簡書，雖才慚左、馬，而時盛周、漢。況複編堯、舜之年，事皆目睹；敘羲、黃之德，言匪傳聞。善誌將訓於百王，實錄可貽於千古，國家之鴻業辦矣，朽臣之誌願畢矣。不勝天恩難任之至，謹奉表附內侍尹鳳祥陳謝以聞。
臣說言：伏奉今日恩旨，賜先臣碑額。悲荷交心，拜捧以泣，臣某中謝。臣亡父先臣騭，安貞下位，不待昌辰，先帝贈之以專城，陛下目之以積善。光賁重渥，感慶三泉，舉宗悲喜，外姻歡賀。昔孔篆吳劄之墳，秦存裏子之壟，事輕列國，義小陪臣。豈若天王禮士，鳳書旌墓，榮軼曩賢，道映來籍。在臣在子，移孝為忠，心效草木，何酬雨露？無任幽明感戴之至，謹奉表陳謝以聞。
臣說言：內給事高力士至，伏奉墨制。聖慈綢繆，言及舊昔，拜舞捧讀，且驚且喜。臣聞漢主眷驂乘之臣，魏君憶同遊之客，誠以故舊不棄，而光陰易往，今之聖情，實過於昔。臣曩蒙侍文北閣，陪宴東堂，庭闕一遙，寒暄二載。不意逢春之草，承湛露之惠渥；容光之隙，引遲日之暉華。無任荷恩戀主之至，謹附高力士奉表陳謝以聞。
臣說言：去年某月日，於右銀台門蒙天恩引對，特賜慰問。攝理無方，以致熱疾，緣在假內，不敢奏聞。聖慈憂軫，詔使臨門，伏枕在床，雖氣體未適；趨風拜命，覺腠理遂平。恩榮豈止於邱山？朽質永延於龜鶴。無任感戴之至，謹奉表陳謝以聞。
臣某言：中使至，奉宣聖旨，賜臣畫鍾馗一及新曆日一軸者。猥降王人，俯臨私室，榮鍾睿澤，寵被恩輝，臣某中謝。臣伏以星紀回天，陽和應律，萬國仰維新之慶，九霄垂湛露之恩。爰及下臣，亦承殊賜：屏袪群厲，繢神像以無邪；允授人時，頒曆書而敬授。臣性惟愚懦，才與職乖，特蒙聖慈，委以信任，既負叨榮之責，益懷非據之憂，積愧心顏，騅勝惕厲。豈謂光回蓬蓽，念等勳賢，慶賜之榮，賤微常及，感深犬馬，戴重邱山。無任感荷之至。
臣某言：力士至，奉宣敕，以臣臨岐，特令賜宴。恭承惠渥，念及庸微，天地同仁，木石知感。不勝惶悚戴荷之極，臣某中謝。臣曆觀自古君臣，凡所際會，或因緣黨進，或延接功成，故未竭而知，不言而信。豈有地孤援寡。毀眾謗深，察蒙蔽之中，致曠蕩之外？逢陛下特達之遇，當陛下聖明之朝，事出非常，澤深恩重。今者誓將瀝血，未足竭誠，徒欲殺身，豈能報德？至如勵精勤政，與直守公，酬陛下憂人之心，行陛下宏道之化，安敢失墜，以負神明？但函關路遙，長安日遠，不任戀主淒愴之至。
徐堅等所議燔柴先後，議有不同。據《祭義》及貞觀、顯慶已後既先燔，若欲正失禮求祭義，請從《貞觀禮》；如且因循不改，更請從《顯慶禮》。凡祭者，本以心為主，心至則通於天地，達於神明。既有先燔後燎，自可斷於聖意所至，則通於神明，燔之先後，臣等不敢裁定。
右補闕臣說言：臣聞明主不惡切諫以博覽，忠臣不敢隱忠以曲辭，伏願陛下特加裁察，臣說誠惶誠恐頓首頓首死罪死罪。陛下屯萬乘，幸離宮，暑退涼歸，未降還旨，愚臣固陋，恐非長策。請為陛下陳其不可：三陽宮去洛城一百六十里，有伊水之隔。岅之峻，過夏涉秋，水潦方積，道壞山險，不通轉運，河廣無梁，咫尺千里，扈從兵馬，日費資給，連雨彌旬，即難周濟。陛下太倉武庫，並在都邑，紅粟利器，蘊若山邱，奈何去宗廟之上都，安山穀之僻處？是猶倒持劍戟，示人鐏柄，臣竊為陛下不取。夫禍變之生，在人所忽，故曰安樂必戒，無行所悔，此不可止之理一也。告成褊小，萬方輻輳，填城溢郭，並插無所，排斥居人，蓬宿草次，風雨暴至，不知庇托，孤惸老疾，流轉衢巷，陛下作人父母，將若之何？此不可止之理二也。造設奇巧，誘掖上心，鑿山疏觀，竭流漲海，俯窮地脈，仰出雲端，易山川之氣，奪農桑之土，延木石，運斧斤，山穀連聲，春夏不輟：勸陛下作此者，豈正人邪？《詩》云：「人亦勞止，汔可小康，此不可止之理三也。禦苑東西二十里所，出入來去，雜人甚多，外無牆垣扃禁，內有榛藂谿穀，猛獸所伏，暴慝是憑。陛下往往輕行，警蹕不肅，曆蒙密，乘險巘，卒然有逸獸狂夫，驚犯左右，豈不殆哉？雖萬全無疑，然人主之動，不宜容易也。《易》曰：「思患豫防。」願陛下為萬姓持重，此不可止之理四也。
今國家北有胡寇覷邊，南有夷獠騷徼，關西小旱，耕稼是憂，安東近平，輸漕方始。臣願陛下及時旋軫。深居上京，息人以展農，修德以來遠，罷不急之役，省無用之費，澄心澹慮，惟億萬年，蒼蒼群生，莫不幸甚！臣自度芻議，十不一從，何者？沮盤遊之娛。閑林沚之玩，規遠圖而替近適，要後利而棄前，未沃明主之心，已捩貴臣之意。然臣血誠密奏而不愛死者，不願釜冪下言責之職耳。輕觸天威，伏地待罪。
臣聞韓宣適魯，見周禮而歎；孔子會齊，數倡優之罪：列國如此，況天朝乎？今外蕃請和，選使朝謁，所當接以禮樂，示以兵威，雖曰戎夷，不可輕易，焉知無駒支之辯，由餘之賢哉？且潑寒胡未聞典故，踝體跳足，盛德何觀？揮水投泥，失容斯甚。法殊魯禮，褻比齊優，恐非幹羽柔遠之義，樽俎折衝之道。願擇芻言，特罷此戲，幹冒宸極，伏深戰懼。
