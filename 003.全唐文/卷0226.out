自江之南，號為水鄉。日月掩藹，陂湖蕩漾，遊有魚鱉，翔有鳧雁，涉之或風波之懼，望之多煙雲之思。自朱方達於震澤，三百裏而遙，惟毗陵地高，林麓相望，邱陵塠阜，隱嶙蟬聯。雖有崖之形，終無峻極之狀，封域之內，罕名山焉。有唐良二千石獨孤公之蒞是邦也，人安欲阜，三稔於茲。文為宗師，政號清靜，有仁智山水之樂，有風流遐曠之懷，如獨鶴唳天，孤雲出岫，想見其人也。公嚐言謝公東山，亦非名嶽，苟林巒興遠，邱壑意深，則一拳之多，數仞為廣矣。由是於近郊傳舍之東，得崇邱浚壑之地，密林修竹，森蔚其閑，白雲丹霞，照曜其上，使登臨者能賞，遊覽者忘歸。我是以東山定號，始於中峰之頂，建茅茨焉。出雲木之高標，視湖山如屏障，城市非遠，幽聞鳥聲，軒車每來，靜見水色。複有南池西館，宛如方丈瀛洲，秋發芰荷，春生蘋藻，晨光炯曜，夕月澄虛，信可以曠高士之襟懷，發詩人之詠歌也。自公之往，清風寂寥，野獸恒遊，山禽鹹萃，不轉之石斯固，勿伐之木惟喬。而繼守數公，實皆朝顏，雖下車必理，或周月而遷，誌在葺修，時則未暇。貞元八年，餘出守是邦，迨今四載，政成訟簡，民用小康。永懷前賢，屢陟茲阜，芟薈翳而鬆桂出，夷坎窞而溪穀通，不改池台，惟雜風月，東山之賞，實中興哉！於是加置四亭，合為五所，瞰野望山者位正，背林麵水者勢高。籩斝區陳，賓寮有位，琴棋閑作，簫管時聞，從我之遊者，鹹遇其勝也。嚐以水通舟楫，陸阻車徒，端徑術於通津，翦樛蕪於迥野。凡五六裏，抵於亭之南，植山鬆以作門，樹官柳以界道，蟠旄麾於原上，騁騏驥於途中，又有塞門隴阪之意也。懿乎創物垂名，俾傳來者，登山臨水，每想古人，變何謝石門林泉，峴首風景而已矣。為文斬石，於彼山阿。時貞元十一年歲在九月九日記。
《易》曰「利涉大川」，濟乎難也；《詩》曰「造舟為梁」，通乎險也。域中有四瀆，黃河是其長；河上有三橋，蒲津是其一。隔秦稱塞，臨晉名關，關西之要衝，河東之輻湊，必由是也。其舊制：橫縆百丈，連艦十艘，辮修笮以維之，係圍木以距之，亦雲固矣。然每冬冰未合，春沍初解，流澌崢嶸，塞川而下，如礎如臼，如堆如阜，或摐或掍，或磨或切：綆斷航破，無歲不有。雖殘渭南之竹，仆隴坻之鬆，敗輒更之，罄不供費，津吏成罪，縣徒告勞，以為常矣。開元十有二載，皇帝聞之曰：「嘻，我其慮哉！」迺思索其極，敷祐於下，通其變，數纖不倦；相其宜，授彼有司。俾鐵代竹，取堅易脆，圖其始而可久，紓其終而就逸，受無疆惟休，亦無疆惟恤。於是大匠蕆事，百工獻藝，賦晉國之一鼓，法周官之六齊，飛廉煽炭，祝融理爐，是煉是烹，亦錯亦鍛，結而為連鎖，鎔而為伏牛，偶立於兩岸，襟束於中氵單，鎖以持航，牛以縶纜，亦將厭水物，奠浮梁。又疏其舟閑，畫其鷁首，必使奔澌不突，積淩不溢。新法既成，永代作則。原夫天意，有四旨焉：濟人仁也，利物義也，順事禮也，圖遠智也。仁以平心，義以和氣，禮以成政，智以節財。心平則應，諧百神矣；氣和則感，生萬物矣；政成則乂，文之經矣；財節則豐，武之德矣。故天將儲其禎，地將阜其用，人將盈其力：聖皇之道，乾乾翼翼，觀藝而無窮，詠功而無極。
△第一（某泉頓，射飛野雞一支，走狐二，走兔十四。不隔箭連中五隻）
一百昭仁，三驅示武。走則發射，伏則不取。△第二（中鷹前兔）
寒兔滅沒，疾鷹逞巧。鳴鏑洞飛，失雋亡狡。△第三（福陽頓，同日中狗前兔）
狡兔雋犬，力奔勢迫。持圓駷飛，舍拔先獲。
△第四（望賢頓，停日射高飛雁一支，走獐二，走兔三十六。不隔箭明連中五隻）
獸殆山豪，鳥落雲雋。貫三疊雨，血不瀐刃。△第五（望賢頓，中獯狐）
夜鳴之鳥，是謂獯狐。除人之惡，應箭而鋪。△第六（望賢頓，隔馬射中獐）
趯趯牙獐，寒草同色。隔馬百步，一縱而側。
△第七（仙遊頓，中獐一，走狐三，走兔十八。不隔箭連中八隻）
天子省斂，薄狩岐陽。躬射五十，以奉蒸嚐。△第八（文山頓，射獐不隔箭連中二，走狐一，走兔二十一隻）
我將獻鮮，從禽於野。一日百中，以威天下。
△第九（武停頓，向後射走兔，其中射兔十九隻，不隔簡明連中十一隻，走狐三，走獐二）
霜兔鬥回，雲龍矯過。天旋月滿，舍矢如破。△第十（飛林頓，分騣射野狐中）
有芃者狐，起帝之右。分騣遠發，應踣於手。△第十一（鷂子搦鴟不著，飛過在後，箭發應弦而落）
驚鳶上飛，鷙隼橫撲。矯箭爭中，紛然旋落。△第十二（一箭中兩鹿，橫貫，走五十餘步方倒）
雙鹿並出，一箭橫連。上思陵寢，以獻時鮮。
△第十三（是日還宮苑內，用大箭射走鹿四十口，分賜諸王、郡王及從人等）
帝入靈囿，數百麀鹿。射其四十，頒諸群牧。
猗歟杜侯，發揮孔聖。《春秋》既立，王道以正。列國行事，君子莫之。他人有心，予忖度之。推凡見例，定罪原詞。開我後學，從祀先師。
廓哉中山，靈宇朗徹。逸韻豪爽，達音妙絕。孝盡思成，忠全見節。優遊宮侶，蕭條禪悅。白發傅貌，青松拂雪。要之歲寒，是望邦傑。
《詩》云：「哀哀父母，生我劬勞，欲報之德，昊天罔極。」是傷不可止之戀，而懷無所及之感，其有飾聖以資親，修法以展慕，豈非孝子持明之心哉？武擔山靜亂寺盧舍那丈六鐵像者，沙門履徹為先妣用無價黃金之裝也。徹師俗姓劉氏青城真人知古之弟。道門釋種，守律護戒，了如來廣大之心，達如來加持之力。見虛空界，劃縵茶壇，知定慧手，結金剛印。過去不悟，因後行而追福；當來未聞，指前緣而證道。睹佛相者，成一切智，承佛光者，壤無始業。張說聞其事而懌之，迺合掌西南，遙禮偈曰：
大雄盧舍那，妙法甚深秘。神變加持力，普昇不動位。孝乎彼沙門，愛母而錫類。法財裝妙色，空色不相異。慧日破金山，慈光觸寶地。善來金剛手，一一見佛事。
法池西三歸院、二法堂，茲寺長老初上禪師所造也。禪師俗姓彭，名知，至性篤孝，執親之喪，七日不食，微言密行。誌道探元，究易、老、莊太一之旨。善正書，擅鍾、王呂格，其精至點畫，毫縷必見，如折槁荷，磨文石，筋理灑颯，固非人力之所致也。中朝名士，山藪高尚，法流開勝，遠近慕焉。及晚年，專意於禪誦，平生藝業，脫若遺塵矣。嚐歎曰：「帝王父母，許我出家，雨露生成，恩惟一揆，依如來教，創是功德萬一乎？獻福二宮，潛祐七祖，將與一切，鹹登道場。」於是三歸堂以長安元年辛丑子月望日癸未立，善法堂以開元年癸丑醜月望日戌辰建。禪師母弟仁琬，弟子沙門啟疑，及沙彌令哲，左右斯業，實有力焉。而作讚曰：
敬告諸佛子，一心清淨觀。欲求正真道，當從信根入。是佛虛空相，是法微妙光。定慧不相離，是僧和合義。人空法亦空，二空亦複空。住心三空寶，是名三歸處。
△善法堂讚至哉初上人，建立善法堂。彩翠三世佛，莊嚴清淨眼。能運
無礙心，普入於一切。見若不染色，知若不取識。是名真實見，亦名解脫知。佛觀離生滅，諸法等如是。
蜀山劉尊師，上清品人也，兄學儒，弟奉佛，迺畫三聖，同在此堂，煥乎有意哉？達觀之一致也。張說聞其風而樂之，作天尊讚：
正氣生神，結虛為實。上清尊帝，中黃首出。華彩衣裳，虛無宮室。紫氣乘鬥，赤爐鍛日。十天從化，萬靈受律。蓮花釋門，麟角儒術。法共不二，心同得一。道心惟微，守而勿失。
官有決曹，掌茲法獄。匪惟議罪，亦以防欲。所貴仁恕，非矜窘束。吏苟吹毛，人安措足？古之為主，是戒是勖。茫茫率土，蠢蠢群生。賢愚中雜，真偽相傾。若魚之駭，如鳥之驚。不能無犯，宜持以平。或大或小，時重時輕。無以快誌，斯乎得情。孰曰非重？國之政令。孰曰非輕？人之性命。虐則招咎，寬則納慶。宜慎宜恤，可畏可敬。為獄則固，為牢則幽。晨嚴管鑰，夜密更籌。寂寂圜土，累累係囚。求食搖尾，見吏垂頭。自昔立各，此為非所。逼隘狹室，欹傾漏宇。冬有祁寒，夏多隆署。焉可失入？焉可妄處？勿謂無妨，勿謂無傷。匹婦含怨，三年亢陽，匹夫結憤，六月飛霜。可以安危，可以興亡。敢告司憲，無輕國章。
東山少連曰：元冥氏之子曰壬夫，妻祝融氏之女曰丁芊，俱學水仙，是謂溫泉之神焉。帝命之救萬靈，蕩滯結，腑髒達，膚腠泄，下人多賴之，上帝是崇。忤飛廉氏之佚女，嫉之，常欲大慁其功。故入溫泉，必齊肅洗心，戒以防患，恕以利物，含生之疾，我願除祓；二神嘉之，吹湯激邪，珠連漚累，潏汨揚華，此其效也。若入溫泉，僻心穢行，惡言淫形，居食失節，動出躁輕，二神醜之，不匡人命，飛廉佚女，以裾{火}人，是生疰芒風瘍眩齲之病。夫有意之醫，照合神理；無恒之醫，身為欲使，莫之益，傷之者至矣。是以君子慎其微也。
杳杳深穀，森森喬木。天與之才，或鮮其祿。君服六藝，道德為尊。君居百里，風化之源。才勿驕吝，政勿苛煩。明神是福，而小人無冤。畏其不畏，存其不存。作誥茲酒，成敗之根。勒銘其口，禍福之門。雖有韶夏，勿棄擊轅。豈無車馬？敢贈一言。
山壤獻靈，融結推功。穹隆雲梁，飛雲架空。懸流下激，絕岸旁通。煙華溟濛，矯矯翔龍。旭日曈，蜿蜿騰虹。願接天孫，以助登封。
筆硯之間，聖心必察。青蠅導赦，震言漏泄。
筆鋒曉凍，墨池夜結。香炭潛然，推寒致熱。
國子祭酒韋公，好遊山水，器珍雅素。因適湯泉，見楩梓榆，良材滿穀，迺命山工，作為盤盂盎罌樽觶，呈其文理，素而不飾。還都分遺好事者。說受賴盤盂二事，以銘之雲爾。
幽山之木，無心世路。器為盤盂，制以法度。匪丹匪漆，惟真惟素。理直防毀，節全思固。多用必傷，處盈招惡。嗟嗟君子，鑒微在悟。實是天然，貽我朋故。
錢味甘，大熱有毒，偏能駐顏，彩澤流潤，善療饑寒困戹之患，立驗。能利邦國，汙賢達，畏清廉。貪婪者服之，以均平為良，如不均平，則冷熱相激，令人霍亂。其藥采無時，采至非理則傷神。此既流行，能役神靈，通鬼氣。如積而不散，則有水火盜賊之災生；如散而不積，則有饑寒困厄之患至。一積一散謂之道，不以為珍謂之德，取與合宜謂之義，使無非分謂之禮，博施濟眾謂之仁，出不失期謂之信，入不妨己謂之智，以此七術精煉方可。久而服之，令人長壽；若服之非理，則弱誌傷神，切須忌之。
父教子忠，古之善訓，祁奚舉午，義不務私。至如潤色王言，章施帝道，載參墳典，例絕常功，恭聞前烈，尤難以任，豈以嫌疑，敢撓綱紀？考以上下。
《周禮》：「校人掌王馬之政。天子十二閑，馬六種。」閑為一廄，馬二百一十六，應乾之策也；六廄成校，五良一駑，是之謂小備。校有左右，閑成十二，合月之道也；駑馬三良馬之數，凡三千四百五十六，是之謂大備。秦並一海內，六萬騎之國馬盡歸之帝家，則周制陋矣。漢孝武當文、景儉約之積，雄衛、霍張皇之勢，勒兵塞上，廄馬有四十萬匹。及東漢、魏、晉，國馬陵夷，不可複逮武帝時矣。後魏以胡馬入洛。蹴蹋千里，軍陣之容雖壯，和鑾之儀亦闕。大唐接周、隋亂離之後，承天下征戰之弊，鳩括殘燼，僅得牝牡三千，從赤岸澤徙之隴右，始命太仆張萬歲葺其政焉。而奕代載德，纂修其緒，肇自貞觀，成於麟德四十年閑，馬至七十萬六千匹，置八使以董之，設四十八監以掌之。跨隴西、金城、平涼、天水四郡之地，幅員千里，猶為隘狹，更析八監，布於河曲豐曠之野，迺能容之。於斯之時，天下以一縑易一馬，秦漢之盛，未始聞也。張氏中廢，馬官亂職，或夷狄外攻，或師圉內寇，垂拱之後，二十餘年，潛耗大半，所存蓋寡。開元神武皇帝登大寶，受靈符，水瑞感而河龍出，星精應而天駟下，二年春，帝迺簡心腑善畜之將，卜福祐宜生之長，俾領內外閑廄使焉，即開府霍國公其人也。
公名毛仲，姓王氏，開元佐命之元勳，東國亡王之後裔。四伯輔禹，與治水之謨；四七興漢，在經星之列。清明虛受，察含冰鑒，籌謀先覺，慮出蓍龜。竭無私之忠，而善歸天造；輸不懈之力，而元同日用；故得騰躍風雲，攀附日月。策功第一，承恩莫二：庭羅魏絳之鍾鼓，第賞堂邑之山林，文馬蕃錫於晉侯，禦衣亟分於韓信。庶薑如玉，則降榮彤管；眾子垂髫，則抱拜朱茀。聖人之見也，必猶爾為之四顧而滿誌；聖人之不見也，迺恤然若無與樂其天下：仲尼所謂是必才全而德不形者也。夫其處身，則立無跂，正也；視無還，端也；聽無聳，誠也；言無遠，慎也。國有憂，未嚐不戚；國有慶，未嚐不怡。其禦下，則明利害之鄉，阜財求之務，使之趨善而避惡，懷德而畏威，身不離於闕庭，令遠行於牧。亦有不學而暗合於古，未更而懸辨其事，然其人政，必問於遺訓，而資於故實者也。
若夫春祭馬祖，夏祭先牧，秋祭馬社，冬祭馬步：敬其本也。日中而出，日中而入，禁原燎牧，除蓐釁廄：時其事也。潔泉美薦，庌涼棧濕，翹足而陸，交頸相靡：宣其性也。攻駒教駣，講馭臧仆，刻之剔之，羈之策之：就其才也。不反其性，故親人樂藝，節樂如舞之心自生；不窮其才，故扼鷙曼，竊轡詭銜之態不作。爾迺舉其神異，則有騊駼褭，乘黃茲白，來儀外廄，呈伎內櫪，朝刷閬風，夕洗天泉，聖皇一馭，長壽萬年。別其種類，則有妍蹄繁鬛，小領遠誌，曰龍曰騋，曰戎曰驥。差其毛物，則有蒼白驪黃，騂紫驈皇，騅駓驒駱，駰騢騮雒，駂駁驓駩，騧騏騽騝，豪骭馵足，狼尾魚目。宗廟齊豪，戎事齊力，田獵齊足，罔不畢有。元年牧馬二十四萬匹，十三年迺四十三萬匹；初有牛三萬五千頭，是年亦五萬頭；初有羊十一萬二千口，是年迺亦二十八萬六千口。
皇帝東巡狩，封岱嶽，輦輅既陳，羽衛鹹備，大駕百里，煙塵一色。其外又有閑人萬夫，散馬千隊，骨必貌，毛不離群，行如動地，鑄蕭屯雲，百蠻震聳，四方抃躍，威懷紛紜，壯觀揮霍。回衡飲至，朝廷宴樂，上顧謂太仆少卿兼秦州都督監牧都副使張景順曰：「吾馬幾何其蕃育？卿之力也。」對曰：「帝之福也，仲之令也，臣何力之有？」因具上其狀，帝用嘉焉。霍公口無伐辭，貌無德色，朝髦庠齒，歆以多之。於是明威將軍行右衛郎將南使梁守忠、忠武將軍行左羽林中郎將西使馮嘉泰、右千牛長史北使張知古、左驍衛中郎將兼鹽州刺史鹽州監牧使張景遵、隴州別駕修武縣男東宮監牧韋衡、都使判官果毅齊琛、總監韋績及五使長戶三萬一千人僉曰：「自開府庇我十三年矣，畜有娩息，人無乏匱，克厭帝心，莫匪嘉績。且如停西南兩使六頓人夫槁穀，計八十萬工圍石，以息人約費，其政一也；納長戶隱田稅三萬五千石，以儉私肥公，其政二也；減太仆長支乳酷馬錢九千三百貫，以窒隙止散，其政三也；供軍筋膏膠十萬七千斤，以收絹繕工，其政四也；蒔茼麥苜蓿一千九百頃，以茭蓄禦冬，其政五也；使監官料舊給庫物，新奏置本收分其利，不喪正錢二萬五千貫，以實府宜官，其政六也；賈死畜貯絹八萬匹，往嚴道市僰僮千口，以出滯足人，其政七也；五使長戶數盈三萬墾田給食，糧不外資，以勸農卻免，其政八也：敢問監收之事，孰能加於此乎？然則稱伐計功，前典所貴：上以美聖主擇才之得人，下以讚忠臣受任之盡節，末以道官屬承風之成事，竟以示後代昭前之令聞：是四烈者，不可廢也。」既而大君有命，舊史書功，吟詠環奇，篆刻金石。秦汧渺渺，尚想非子之風；魯野區區，猶傳史克之頌。試從此而觀彼，夫何足以言哉？頌曰：
皇天考牧兮聖之君，四十三萬兮馬為群。壍汧渭兮垣隴阪，飛黃早兮昆蹄苑。山崆峒兮水嗚咽，泉噴玉兮草汗血。聚如花兮散如雪，性既馴兮才亦絕。維國家之大事，駕時龍兮祭天地，和鑾發兮文物備。維皇帝之七德，總戎馬兮威萬國，彩髦翻兮金介胄。有霍公之掌政，擇張氏之舊令。天皇駕兮仗黃麾，太仆驂兮展輅儀。舞月駟兮蹀雲螭，神倜儻兮態權奇。騏驥溢野兮牛羊日多，子孫榮位兮恩寵如何？頌皇靈兮篆石鼓，萬斯年兮群玉府。
觀夫廣大無相者，虛空也，四輪倚之而住；精微無體者，佛性也，萬法因之以生。聖人有以見三界成壞，皆有為殼，故剖之以戒觜；聖人有以見六趣輪回，是無明網，故決之以定刃。爍寶光之慧炬，沛善利之慈舟，返迷路率於中道，徛橫流登於彼岸。以言乎真實之要，總攝一乘；以言乎天地之閑，曲成萬物。大矣哉！道心包舉，等太虛而無際；法教流通，彌曠劫而常在。則有乘如來方便，出應化門；用大士因緣，處帝王位。俾庶類咸若，謂之光宅天下；令眾生修善，名為莊嚴佛國。龍興寺者，皇帝即位之歲，溥天之所置也。唐祚中微，周德更盛，曆載十六，奸臣擅命，伯明氏有盜國之心，一闡提有害聖之跡。皇上操北斗，起東朝，排閶闔，運扶搖，張目而叱之，殷乎若震雷發地，虩翕響，以克彼二凶；赫然若太陽昇天，晞熙仰象，以復我萬邦。返元後傳國之璽，受光武登壇之玉，尊祖繼宗，郊天禮地之禮既洎；修舊布新，必物班瑞之典又備。迺考出世之法，鼓大雄之事，入無功用之品，住不思議之力。一光所燭，庶兆為之清涼；一音所宣，大千為之震動：雲蒸風靡，不崇朝而壞衣湧塔遍天下之矣。
陳州者，上古太皞之虛，近代淮陽之地，置守則列為郡，封王則建為國。本其風俗，豪侈靡麗舊矣。翿東門之下，接袂成帷；觴宛邱之上，袨服成市，信豫州之郊一都會也。刺史南陽韓府君名琦，其為邦也，勝殘去殺，聖主之得賢臣；別駕彭城郡王名隆業，其從政也。能肅而恭，高陽之有才子。長史南陽張齊賢，儒林之選也；司馬河南雲盈，公族之良也。士曹從事八人，錄事參軍於璆為稱首；六屬官人二十五人，宛邱縣令崔修已為稱首：或以藝榮，或以門進。高車一轍，美利同人，禮舉刑清，於是乎在。因邦甸積稔之蓄，偶日月再旦之初，欽若王言，建袢靈寺，上略其趾，下務其終。百工不勸而亟，庶役不徵而會，經始如雲，成之不日。夫其帶四郭五衢之陌，踞重墉闤闠之端，福地砥平，長垣雲矗，高門有閌，大廈斯飛，連廊曲閣，交軒對霤。木磨而不雕，土塗而不飾，壯無僭侈，以約費為功；儉無偪陋，以靜居為寶。法王宮殿，近寶花之城；菩薩伽藍，住金燈之地：亦猶是也。上座處元、寺主真度、維舟阝守慎等，戒珠如月，獨潔麒麟之行；法寶如山，普聞獅子之吼。克諧善眾，底定神居，甘露飽而滿盈，天香醉而圍繞。
於時陳項之老，褒衣而博帶，皤皤然相造而諏曰：「久矣吾黨之惑也！倥侗顓蒙，情嗜橫放，恚愛我業，聰明不開，日有忘其生生，月無覺其滅滅：一息之漏，可勝言哉！而今舉足至於道場，申臂及於淨土，晝則目禪育之事，夜則耳鍾梵之音，何悟是生，晚臻斯樂，豈不思天子之至仁乎？」惻下人之昏墊，遹上聖之昭軌，假有相之途，詣無生之理，灑冥澤於已滅，蒂元根於未始，百靈之所歸依，萬宇之所欣喜，非獨陳而已矣。蓋神辟天，聖開地，代之祖也；纂帝寶，基皇統，孝之主也；殄僪狂，破魔孽，威無外也；廣正典，紹度門，德無大也。通幽洞明，兼粗該精，滂洋而行，混厥成，一收功而四善舉，一推心而群願立：谘如是，則龍興之化，曷有量矣！夫業可大，而蕪沒焉不貽於後；事可尊，而苞蘊焉不述於代：臣子之罪也，敢請圖之。然言語之不到者心識，心識之不到者真如，二乘聞之而不見，十地見之而未了，而我云何？能知能說。竊比六時之鳥，七寶之樹，是出乎和雅音聲，是讚乎微妙功德。記其在處，長者之金園；銘其事因，育王之石柱。其詞曰：
聖皇在上，於昭於天。唐雖舊邦，其命維新。龍興返政，滅暴臣。少康非似，於舜為鄰。皇王蒸哉！
於廓元教，生人戶牖。神化灑心，小大稽首。掌擎萬域，潛移仁壽。三代之前，蓋未曾有。最上乘哉！
泱泱陳服，韓侯道之。奕奕寶坊，邦人造之。天龍護持，賢聖熙熙。受福維祺，帝心則怡。至理興哉！
粵以長壽二年十月十七日，改窆於衛縣苑樓之西北原。夫令德所庥，餘慶末也。神龍紀曆，皇運中興，天子嚴祀清廟，緬懷前哲，迺下制曰：「朝議大夫守衛王府司馬上柱國平元昚父故偃師令某，公門襲慶，士林成則，名教羽儀，道德泉藪。輔仁冥昧，早謝昌辰，積善洋溢，垂休茂胤。時光祀夏，應屬配天，錫類之恩，俾覃於卿士；哀榮之典，宜旌於泉路。可贈蒲州長史。」君子謂成其子而植乎身，義方也；愛其臣而及其祖，孝理也。孝以行惠，惠以察忠；義以立慈，慈以昭順：君臣父子，於是形焉。
神功元年十月乙丑，陽鴻卒於雩都縣。友人沛國朱敬則、清河孟乾祚、范陽盧禹等，哀鴻抱德沒地，繼體未識，考行定諡，葬於舊域。鴻字季翔，平恩人也，其先著族右北平郡。大父真陽宰，適茲樂土，爰定我居，維桑與梓，既重世矣。鴻倜儻奇傑，環瑋博達，南涉六籍百家之書，其要在霸王大略，奇正大義，君親大義，忠孝大節而已，章句之徒，不之視也。嚐陋《漢史·地理誌》、《周禮·職方誌》，時異虛記，心不厭焉。迺攀恒岱，浮洞庭，窺河源，踐岷衡，稽四海之風俗，筭九州之險易，與趙國貫高圖獻其議，遇火焚蕩，天下壯其誌而痛其事。養徒閭裏，不應賓辟，儀鳳中，河北大使薛公舉鴻行厲貪鄙，天子喜之，用寘於吏，迺尉汲、曲阿，主簿龍門、雩都。夫其屏居十年，一方化德，曆佐四邑，諸侯觀政，惜乎有大才，無貴仕，命也。初，鴻遊大學，有書生山東李思言物故南館，鴻傷其終遠，家屬有喪無主，迺駕柩車，送歸東土。及在曲阿，敬業作難，潤州籍鴻得人，曆旬堅守，城既陷而猶鬥，力雖屈而蹈節。寇義而脫之，因偽加朝散大夫，即署曲阿令。鴻貞而不諒，詭應求伸，既入邑，則焚服闔門而設拒矣，故得殿邦奮旅，一境賴存。淮海底績，勳答效功，卒不言賞，賞亦不及。君子以為急友成哀，高義也；臨危抗節，秉禮也；矯寇違禍，明知也；保邑匿勳，近仁也。義以利物，智以周身，禮以和眾，仁以安人：道有五常，鴻擅其四；武有七德，鴻秉其二。大慮克就之謂貞，好廉自克之謂節，粵若夫子，可諡為貞節也已。於是紀名垂跡，表墓勒石。其詞曰：
倬良士，縱自天。辨方物，覈山川。厥誌大哉！峻剛節，殷義聲。返旅櫬，宴窮城。厥德邁哉！哀她纖，命莫贖。德不朽，溫如玉。軌來世哉！
公諱令一，字令一，太州仙掌人也，隋司徒觀王之元孫，周孝明高後之歸孫，今司衛卿之元子。維有隋接三統，建萬國，我高祖以同姓為王；維皇周敦九族，敘百官，我諸楊以外戚而貴。公體元黃之純粹，承河山之丕緒，孝乎內炳，忠焉外均，性與天和，道合仁愛，收恤孤老，分產疏屬，泰於周施，約於妻子。加以樂善而好學，降尊而容眾，能辯樂和，思柔酒德。容止可度，溫溫如也；文章可觀，彬彬如也。泉英皎穆，當世碩士，與之遊焉，而曰君子。若夫漢魏舅族，有恩澤之封；公卿門子，有良家之侍。
公浮雲世祿，匪石儒風，究乎王道之紀綱，明乎人事之終始。年十九，舉進士高第，授潞州參軍，轉千牛胄曹，遷洛陽尉，從班次也。居無何，拜朝散大夫，行通事舍人，俄而加太中大夫檢校天官員外郎。夫行人之在《周禮》，方國是接，公修其政令，帝曰餘嘉；郎官之著《漢儀》，列宿是應，公司其典故，時稱邦則。國家右賢左戚，一武一文，以公地望羽儀，寄深虎旅，除宣威將軍行右衛翊府郎將，僶俛從事，非其好也。初公時為郎也，遼戎悖虐，作患幽冀，皇上燠休下人，故我有神兵之役。選達權靡鹽之吏，佐猛毅維城之師，迺下制以公為兵曹焉。實有密讚軍政，獨飛長策，豈雲卒乘輯睦，戎機式序，若此而已哉？俾雷霆飆動，剿慝殿邦，威元菟，懷黃龍，馬未汗而狄盡，人未疲而兵戢者，公與有力也。及班師振旅，冊勳逾時，帝用谘有司之違古，念有功之未祿，將迂德命霈多勤有日矣。方當翼大化增三光之明，熙天秩垂九德之聲，昊天不惠，厲氣流行，如何她纖，胡不眉壽？年四十一，聖曆元年夏六月辛丑，遘疾而卒。嗚呼哀哉！梁木未施，予道不究，呱呱稚嗣，仰號蒼穹；哀哀嚴親，惴臨泉穀。遐邇寮舊，暨乎欽風未識之徒，罔不盡朋悲而輩欷矣。天子憫焉，吊之以玉冊，贈之以錦衾；群公傷焉，誄德於素旆，圖休於青史。粵乙卯，假葬於合宮縣平樂鄉之北阜郭門十裏邙山西。岡巒萬古之阡，都邑九原之地，隧寄新隴，魂懷故域。藐是諸孤，未遑歸葬，平生誌事，孰已焉哉？
厥弟五人，比才連譽：曰踐一、獻一、循一、惟一、尚一等。因心則友，世稱萬石之閨門；死喪之戚，吾見伯淮之兄弟。僉曰：我圖後事，日月除乎哉！龜雲此地，陵穀居乎哉！迺布哀友生，記詞懷舊，跡德表墓，示之來昆。其銘曰：
洪河南注，少華西峙。氤氳靈會，生此君子。生此君子，維國之紀。宣慈惠和，禮樂文史。敦錫宗類，汲揚媺否，勤然濟物，若不由已。克明從訓，誕敷厥美。修詞北闕，潤色東裏。揮翰文昌，列星順晷。交戟禁衛，為王爪士。允文允武，翁歸是比。疇曰禦寇，諗軍北鄙。攘狄黃龍，濟師蒼兕。將王元默醫公是恃。帝懿迺勳，將圖朊仕。仇仇執憲，不我力以。役役大勞，未受多祉。景命無祿，洪基中圯。父兮葆鬢，孤兮稚齒。孔懷靡及，凡伯萃止。陟彼邙山，邱墟歲磥。荒草無際，群哀所起。於嗟楊侯，托居此矣。沕潏綿曼，德音之美。久客思鄉，永懷桑梓。
維唐禦天下九十有八載，蒼生賁乎海隅，元澤漫乎荒外，天子念窮鄉之僻陋，徼道之修阻，吏或不率不馴，人或不康不若，迺命舊相廣平公宋璟，鎮茲裔壤，式是南州，篤五管之政教，總三軍之旗鼓。幅員萬里，馴致九譯，詔書下日，靡然順風，曷由臻斯？威名之先路也。公曩時執白簡，登瑣闥，推誠謇諤，不私形骸，忤英主之龍鱗，蹹奸臣之虎尾。挫二張之銳，則聲怛寰域；折三思之角，則氣蓋風雲。由是極有四星，維帝之輔；地有五嶽，維天之柱。其入宰也，君之股肱；其出守也，人之父母。至於此邦之長人也，飲食有節，衣服有常，清心而庶務簡，正色而群下一。瑟兮僴兮，赫兮喧兮，固以不怒而威，不言而信。雖有文身鑿齒，被發儋耳，衣卉麵木，巢山館水，種落異俗而化齊，言語不通而心喻矣。其率人版築，教人陶瓦，室皆斁塈，晝遊則華風可觀；家撤茅茨，夜作而災火不發：楝宇之利也自今始。祖國之舶車，海琛雲萃，物無二價，路有遺金，殊裔胥易其回途，遠人鹹內我邊郡：交易之坦也有如此。故能言之士，舉為美談。蓋微子去殷，以後王者；襄公伐楚，將得諸侯。尚書東漢之雅望，黃門北齊之令德：宋氏世名，公其濟美，《詩》所謂「無念爾祖，聿修厥德」，廣平有焉！
若夫往者屈也，來者伸也，往來相召，而哀樂繼之。鴻飛遵渚，於汝信處，龍章袞衣，以我公歸。鬱陶乎人思，嗟歎之不足，廣府司馬譚環、番禺耆老某乙等，相與刻石，傳徽斯文。予《春秋》之徒也，豈將苟其辭哉？雅敬宋公王臣之重，次嘉譚子讚德之義，遙感耆舊去思之勤。越裳變風，知周公之才之美；吉甫作頌，見申伯於藩於宣：觀政將來，惡可廢也？頌曰：
降王宰兮遠國靈，歌北戶兮舞南溟。酌七德兮考六經，政畫一兮言不再，草木育兮魚鱉寧。變蓬屋兮改籬牆，魚鱗瓦兮鳥翼堂。洞日華兮皎夜光，火莫燉兮風莫颺，事有近兮惠無疆。昆侖寶兮西海財，幾萬里兮歲一來。舟如鳥兮貨為台，市無欺兮路無盜，旅忘家兮扃夜開。越井岡兮石門道，金鼓愁兮旌旆好。來何暮兮去何早？暴牛牲兮菌難卜，神降福兮公壽考。
