撰夫總四大者，成乎身矣；立萬始者，主乎心矣。身是虛哉，即身見空，始同妙用；心非實也，觀心若幻，迺等真如：名數入焉妙本乖，言說出焉真宗隱。故如來有意傳要道，力持至德，萬劫而遙付法印，一念而頓受佛身：誰其宏之？實大通禪師其人也。
禪師尊稱大通，諱神秀，本姓李，陳留尉氏人也。心洞九漏，懸解先覺，身長八尺，秀眉大耳，應王伯之象，合聖賢之度。少為諸生，遊問江表，老、莊元旨，《書》、《易》大義，三乘經論，四分律儀，說通訓詁，音參吳晉，爛乎如襲孔翠，玲然如振金玉。既而獨鑒潛發，多聞旁施，逮知天命之年，自拔人間之世。企聞斬州有忍禪師，禪門之法胤也，自菩提達磨聽琶東來，以法傳惠可，惠可傳僧璨，僧璨傳道信，道信傳宏忍：繼明重跡，相承五光。迺不遠遐阻，翻飛謁詣，虛受與沃心懸會，高悟與真乘同徹。盡捐妄識，湛見本心，住寂滅境，行無是處。有師而成，即燃燈佛所；無依而說，是空王法門。服勤六年，不舍晝夜，大師歎曰： 「東山之法，盡在秀矣。」命之洗足，引之並坐，於是涕辭而去，退藏於密。儀鳳中，始隸玉泉，名在僧錄，寺東七里，地坦山雄，目之曰：「此正楞伽孤峰，度門蘭若，蔭鬆藉草，吾將老焉。」雲從龍，風從虎，大道出，賢人睹。岐陽之地，就者成都；華陰之山，學來如市：未雲多也。後進得以拂三有，超四禪，昇堂七十，味道三千：不是過也。爾其開法大略，則慧念以息想，極力以攝心，其入也品均凡聖，其到也行無前後。趣定之前，萬緣盡閉；發慧之後，一切皆如。持奉楞伽，近為心要，過此以往，未之或知。
久視年中，禪師春秋高矣，詔請而來，趺坐覲君，肩輿上殿，屈萬乘而稽首，灑九重而宴居。傳聖道者不北面，有盛德者無臣禮，遂推為兩京法主，三帝國師，仰佛日之再中，慶優曇之一現。混處都邑，婉其秘旨，每帝王分座，后妃臨席，鵷鷺四匝，龍象三繞。時熾炭待礦，故對默而心降；時診饑投味，故告約而義領：一雨溥霑於眾緣，萬籟各吹於本分，非夫安住無畏，應變無方者，孰能焉爾乎？聖敬日崇，朝恩代積，當陽和會之所，置寺曰度門；尉氏先人之宅，置寺曰報恩。軾閭名鄉，表德非擬局厭喧輦，長懷虛壑，累乞還山，既聽中駐。久矣衰憊，無他患苦，魄散神全，形遺力謝。神龍二年二月二十八日夜中，顧命趺坐，泊如化滅。禪師武德八年乙酉受具於天宮，至是年丙午復終於此寺，蓋僧臘八十矣。生於隋末，百有餘歲，未嘗自言，故人莫審其數也。
三界火心，四部冰背，榱崩梁壞，雷動雨泣，凡諸寶身，生是金口，故其喪也，如執親焉。詔使吊哀，侯王歸賵，三月二日，冊諡大通，展飾終之義，禮也。時厥五日，假安闕塞，緩及期，懷也。宸駕臨訣至午橋，王公悲送至伊水，羽儀陳設至山龕。仲秋既望，還詔迺下，帝諾先許，冥遂宿心。太常卿鼓吹導引，城門郎護監喪葬。是日，天子出龍門泫金襯，登高停蹕，目盡回輿。自伊及江，扶道哀候，幡花百輦，香雲千里。維十月哉生魄明，即舊居後岡定神起塔，國錢嚴飾，賜逾百萬。巨鍾是先帝所鑄，群經是後皇所錫，金榜禦題，華幡內造，塔寺尊重，遠稱標絕。初禪師形解東洛，相見南荊，白霧積晦於禪山，素蓮寄生於坐樹，則雙林變色，泗水逆流：至人違代，同符異感。百日卒哭也，在龍華寺設大會，八千人度二七人；二祥練縞也，咸就西膽道場，數如前會。萬回菩薩乞施後宮，寶衣盈箱，珍價敵國，親舉寵侑供巡香。其廣福博因，存沒如此，日月逾邁，榮落相推。於戲！法子永戀宗極，痛慈舟之遽失，恨湧塔之遲開，石城之歎也不孤，廬山之碑焉可作。竊比夫子貢之論夫子也，生於天地，不知天地之高厚；飲於江海，不知江海之廣深：強名無跡，以慰其心。銘曰：
額珠內隱，匪指莫效。心鏡外塵，匪磨莫照。海藏安靜，風識牽樂。不入度門，孰探元要？倬哉禪伯，獨立天下。功收密詣，解卻名假。詣無所得，解亦都舍。月影空如，現於悟者。無量善眾，為父為師。露清熱惱，光射昏疑。冀將住世，萬壽無期。柰何過隟，一朝去之。嗟我們人，憂心斷續。進憶瞻仰，退思付囑。盡不離定，空非滅覺。念茲在茲，敢告無學。
舊史云：軒轅帝宮，次星具黃龍之體；郊媒神祀，次妃成元鳥之命：非聖也莫能法天，非天也莫能感聖。則有相乎坤而母乎震，齊乎古而合乎天，跡雖秘絕，猶可測而言焉。麗妃趙氏，天水人也。麗者以華美為貴，妃者以配合為尊。《易》雲「日月麗天」，傳稱「星辰合度」，麗加妃號，自我為初。原夫八駿勤周，肇有封姓；三軍霸晉，迺蕃卿族：設寶符而開國，曳珠履而成家。果驗成宣之後，不乏文忠之慶，堯門昭殿，何代無人？暨乎紫氣上通，瑤台獨立，楚宮選美，納良袂於神雲；漢掖求才，進團扇於明月。故坐而論教，則比位三司；動而具瞻，則儀刑六列者矣。先將軍以恩澤授職，太夫人以有禮封鄭。流車躍馬，豈無甲觀之親？湫宅閑門，不有椒房之勢？探風揆化，憂國如家，故聖人有以尚其德也。躬親繭館，義形態檻，退席以愛禮，樛木以廣恩，望古難臻之地，必為常踐之域，故聖人有以嘉其誌也。懸象告沴，經時寢疾，在蒙被之辰，答還輦之問：生可捐於浮假，心獨係於元真。神往土清，願承恩而入道；形歸下上，期去禮而薄葬。慈顏同氣，奚敢為言？皇上閔而許之，谘嗟不已。開元十四年，春秋三十有四，七月十四日，薨於春華殿。殯於龍興觀之精屋，示以出家，從道例也。命河南尹監護，河南令副焉，喪葬務約，成遺語也，二十六日，窆於故都之後邙山之陽。孺慕承華，淒涼薄室，列薤歌於東路，回容衛於北山，壽堂一閉兮凡聖等，人代同悲兮修短閒。月帔雲衣，襚以神仙之服；上方陶簋。旋於造化之初。此皆聖主之曲成，賢妃之本誌，何必雲陽山下，別起通靈之台；未央宮中，虛立致神之帳？若夫易名之典，考行是存，帝諡曰「和」，禮之貴也。氣之和者生萬物，聲之和者孕八音，魂而有知，感聖恩乎！有詔史臣，恭銘內職，事出彤管，辭無華飾，寫樂池之永傷，寄瑤山之罔極。銘曰：
帝妃佐後，實掌陰教。八月選才，千金聘貌。祀獻絲繭，詩修汗濯。婦政可尊，嬪風胥效。皎皎漢女，為皇降靈。娥娥邦媛，順道之經。結以印綬，華光後庭。帶之弓蜀，朗潤前星。追述潛運，夙承嘉獎。謙苦中京，崎嶇上黨。金鏡開目，明珠耀掌。心方樂於時泰，魂奄悲於化往。紫雲衣兮霓裳，送美人兮北邙。白壤宮兮青松苑，去君恩兮日遠。秋風急兮霜天，草木黃兮野田。滅香容於空槨，留畫像於甘泉。春秋以麗和之二字，獨褒美於千年。
天降時雨，山川出雲。迺生靈媛，祚我聖君。精微其道，煥炳其文。三光錯行，昭容綱紀。百揆繁會，昭容條理。外圖邦政，內諗天子。憂在進賢，思求多士。忠孝心感，天焉報之？吉凶有數，邱焉禱之？如彼九日，羿焉暴之？如彼三良，秦焉悼之？漢宮選才，班氏其特。楚史書霸，樊妹之力。彧穆齊公，敘其明德。嗟爾彤管，是鑒是則。
斤斤蘇公，體正含道。稟靈淳粹，為唐元老。忠以衛主，孝以立身。文以經國，惠以安人。司牧九郡，九郡爰靜。平章百工，百工爰整。千載典憲，三朝綱領。上纂先人，五代相國。下垂餘慶，七子令德。帝謂庭碩，伊公是似。接侍玉墀，序拜金。聯華疊潤，佐我天子。於戲彼蒼！國幹雲亡。地頹五嶽，天拆三光。備禮詔葬，群官會喪。掌史司德，刊銘路傍。
英英白雲，瑞彼君輅。佻佻公子，嘉我王度。魏後遺德，作華天朝。靈氣應變，直心逍遙。麟閣書仙，鳳池墨妙。太常國禮，少宰邦教。公之處之，有倫有要。玉折其貞，金斷其清。沒而不朽，仁乎令名。
賢哉陰侯，孝友仁信。符彩外發，清真內鎮。史門文宗，國子儒胤。克家踵武，金聲玉振。結發筮仕，利用勸心。雉馴風化，鹿賦文章。函丈禮樂，雷門紀綱。微言教胄，直道匡王。年惟大耋，克茂精爽。疾不彌留，怡然長往。世比過隙，生猶絕響。契均範張，會阻天壤。通家自昔，永懷厥初。昏姻之故，言就我居。富同鼎食，窮共園蔬。動心規戒，言成著書。奪我良友，天其喪餘。南望龍門，東都九原。萬籟酸骨，千霜斷魂。琴瑟都盡，塤篪半存。葬收子婿，碑傳外孫。人生到此，天道何言？
嗟我處士，煥炳其文。精微天象，與道為鄰。頹乎萬化，於三十春。在昔薄葬，時服幅巾。厥孤克孝，永懷遷神。君其心之，無違返真。迺建豐碣，追揚茂塵。王門公路，豈微朱輪？天才海學，於何窶貧？心焉有主，孰知我艱？烈烈皇考，求仁得仁。哀哀王母，斯恩斯勤。李虔報養，五褒感親。退居更命，喪禮終身。忠為令德，孝實至純。一門二善，千載不泯。
君諱弋，字嵩之，范陽方城人也。其先張仲，以孝友佐周。子孫醜周，仕晉相韓，至留侯報韓仇秦，興劉滅項，為漢世家。九代及於漢亂，居燕四葉，為晉司空，混一天下。司空生禕，避胡過江，六世至太常，而複寓於河東之族人。君即太常卿隆之曾孫，徵君子犯之孫，河東從事俊之子。性倜儻，尚氣節，能引弓六鈞，命中百步，車服出入擬於封君，州裏頗患之。君迺勵操強學。不出門者十餘年，探道睹奧，鬱為淵藪，周武帝聞之，徵為通道館學士。既入隋而麵其國，高尚厥誌，終於山廬，嚐言：「夷齊清者非達，伯鸞曠者非中，優哉遊哉，吾不與也。」夫人某氏，少而嫠居，長而喪子，流離世故，窮盡艱危，提攜女姓，托身禪宇，實有高行之烈，隱居之風。未遑歸葬，有誌不就，遺恨終天。降及曾孫，追申懷禮，景龍三年歲次己酉十月十六日，克葬曾王父、曾王母於河東之普救原，成先誌也。銘曰：
皇矣烈祖，才雄氣武。不值漢高，空思萬戶。一旦折節，十年學古。高步華光，飛纓書府。昔有周處，斬蛟契虎。易暴以儒，異代同矩。周命既沒，鼎遷於隋。仕於二姓，君子不為。昭昭盛德，百代之規。
府君諱恪，其先晉人。晉有張老，韓有開地，漢有留侯。侯八代孫皓為司空，司空子宇為北平太守，遭漢亂離，家於范陽。至元孫華，複為晉司空。遇難子孫南渡，其處者或寓於蒲阪，周齊間有歸者，因從焉。君晉司空十一代孫也。曾祖徵君諱子犯，祖河東郡從事諱俊，父通道館學士諱弋：德音遺範，詳諸家牒。君孤紹單門，傍無兄弟，苗而不秀，未仕而卒，道未融於邦國，位未揚於王庭。故老之口浸遠，好事之書又闕，是後生不得預聞焉。哀哉！嗣子晉州洪洞丞騭，繈褓縗麻，育於舅氏。夫人隴西董氏，常州長史雄之女也。早年守義，唯鞠一子，嚴而有檢，勤而善訓，成先人之丕烈，貽後嗣之積善：微太夫人德，則張氏幾將墜焉。開耀元年十二月二十七日，終於鄜城縣世婦馮氏之別業，春秋七十有二。先君之違世也，太夫人在堂。大門在殯，日月逾邁，有誌未從，是諸孫疾焉，若履淵穀。以景龍三年歲次己酉冬十月二十六日，克葬王父王母於蒲阪東司空之村，成先誌也。銘曰：
綿綿王父，續我靈基。幼而植德，人莫知之。烈烈王母，克明克類。教我鬻子，光我族嗣。中條之北，大河之東。邱陵桑梓，鬱鬱崇崇。千年啟室，百歲來同。永惟先誌，欽成厥終。
公諱威德，字某，曰葛氏，本梁國寧陵人也，因遷徙，今居京兆涇陽縣。父寶，未仕早世。公室無陶、白之資，朝無金、張之援不承過庭之訓，不漸鼓篋之術，而能奮飛喬木，獨拔深濟，富忠孝而由已，善射馭而聞天。早以武藝，妙選供奉，每扈遊別館，侍蹕禁林，何嚐不左發五豝，傍連雙兔？歲久，拜元城府左果毅都尉，尋加上柱國。入陪內仗，思馬斯才；出典外軍，握兵之要：所謂白珪特達，青雲自致者也。其用未展，其生有涯，神功二年某月日，終於東都私第，殯於北邙山之原。夫人太原郡太夫人郭氏，從夫有禮，以子而貴，開元八年十一月，薨於京兆之修真裏。有子福順，克家用孝，開國惟忠，泣風樹之不追，痛榮祿之不逮。哀戚之情上感，飾終之澤下流，窀穸有期，祖奠將設。有詔贈右驍衛郎將，開元九年二月七日，合葬於長安縣龍首鄉，禮也。鬱鬱宰樹，蒼蒼墓田，佳城之見日，秘銘石於重泉。詞曰：
都尉武達，夫人禮封。令德高行，譽偶名雙。自古迄今，仁賢同盡。惟傳忠孝，餘慶不泯。
君諱承休，字某，吳郡吳人也。留侯興漢，播美西京，長沙徙吳，蔽蔓東土。曾祖衝，在陳為文帝師，入隋為漢王學士；祖後胤，授經太宗，尊之以祭酒，既封新野，又贈以宗伯；考少師，位不充量，止於朱陽宰：班固稱「世名忠孝」，魏武謂「積善之家」，昌門一係，暉我諸族。君受天戩穀傳家業藝，希言敦行，去華崇實。非法不由，非禮不動，精於理物，敏於政事。初以南郊齋郎補袞州兵曹，丁太夫人憂，廬凝淆年，加人一等。再任始州司倉，應八科舉，改鄭州錄事參軍。又舉賢良方正，遷揚州司錄參軍，移蘇州常熟令。曆政皆有能名，加朝散大夫。入為司農丞，實掌錢穀，奸僦息望。使覆囚嶺南，是司獄訟，聽折惟允。迺授濟源令，風行畿甸，河潤洛師。加朝議大夫上柱國，拜隆州司馬，轉恒州長史，簡而有孚，權而中道。嬰風恙去職，就翳還京，春秋六十有二，終於頒政裏。夫人成紀郡君天水秦氏，廬陵郡公行師之孫，嗣公遊福之女。敬事君子，誡訓諸孤，當代之孟母也。年六十二，終於許州。開元九年十月某日，合葬於武功之禮讓原，禮也。夫道大難合，仕屯而不進；德高有後，身沒而福流。君同生八人，半服銀艾；祚胤五子，率為珪璋，比跡於敦煌六龍，南鄭千室，德門濟美，信有徵乎！懼陵穀或遷，迺勒銘沈石。銘曰：
思文留侯，時惟皇祖。長沙南守，分幹東土。家有道書，門傳相府。嵬峨重世，通經二主。誕靈上哲，克廣斯文。造次仁義，優遊與墳。孝乎事親，忠乎事君。猗那叔父，亦足有雲。
開元十三年十一月六日，故岐州刺史平原男陸公卒於京師；十四年冬十一月，葬於鄴西之先塋。公諱伯玉，字某，河南人，識真之士也。夫譽其克家，光乎觀國，篤慈惠以宰邑，宏雅量以執憲，擅華妙於禮闈，敷文敏於禁掖，推直方以獨坐，率易簡以專城，所居而美風振，所蒞而德聲溢：非德充於內。而美形乎外者，焉若是夫！孝盡愛敬之衷，悌包友順之節，仁協返身之恕，義適成物之和：四者禮之善物歟？吾友嚐從事於斯矣。然而舉禮之綱，持心之柄，靜則樂先王之道，動則濟賢人之業。位不盈量，年無登壽，之才也，之命也，複焉可得而言哉？銘曰：
陸侯泉妙，體曠心古。龍章炳文，麟角藏武。橐籥衝用，詩書義府。移孝則忠，安親合主。迺建侯社，迺牧王畿。有嚴有翼，有長有威。汲南謝病，秦和不醫。乞言未老，啟手全歸。石鼓東臨，銅台西望。別業宛在，舊塋增創。弱子攀車，孀妻送葬。風景飄忽，山川惆悵。令德可傳，浮生匪重。神去一息，形遺萬種。露往草陳，霜來樹拱。❥❥仁兮❥義長蕪沒於邱隴。
公諱虔，字某，其先東平人也。堯之太嶽，始封呂侯；周之太師，實表齊國。河西則霸王繼代，關東則丞相聯華，近徙河間，是稱右族。大父贇，隋幽州都督府長史；考師滄州青池令：並振羽儀，馳聲郡邑。公孝悌天至，福祿混成，千里聞騏驥之才，五都重琅玕之價。壯士行去，樹勳於塞垣。君子居之，何陋於蕃郡？以上柱國為元州司戶參軍。積善襲於家風，餘慶流於身後，享年若干而卒。夫人河清縣太君傅氏，四德爰備，六行聿修，始則賓於冀妻，終則訓成孟母，春秋若干而終。開元十四年某月，合葬於州城西南裏之平原，禮也。我有令子，職司馬於小山；我有淑孫，偶乘龍於大樹。榮哀之事，於茲畢矣。銘曰：
堂堂呂公，休有令德。穆穆傅母，順成內則。兩譽齊振，雙儀不忒。景行山東，風流河北。有生必謝，誰能獨存？神寧故裏，合葬平原。劍暗泉室，鬆寒墓門。勒銘沈礎，萬古何言？
公諱君衡字正平，廣管高州人也。昔畢萬苗裔，邑於馮城，因以為氏。其適越者，則袁宏《過江錄》所載長樂馮祖思之後也。遠居僻地，代為右族。帶甲千人，擬四豪之公子；田洞百里，齊萬戶之封君。祖盎，持節總管高州都督耿國公，薨贈左驍衛大將軍荊州大都督。恩命分府為三州，授君之三子：子智戣高州刺史，子智玳恩州刺史。猶子子猷潘州刺史，公荊州之孫，恩州之子，量包山海，氣逸風雲陰德以濟物，力行以遊道，散岸從心，乘化而沒：斯寔一方超邁全真之士也。夫人南海郡太夫人麥氏，誕嫕勳門，作嬪傑室，初執冀妻之禮，終抗梁寡之行，即大將軍宿國猛公鐵杖之曾孫女也。夫人有三子一女，同歸上京：長子元璡，左衛中候；次子元珪，左領軍衛郎將；少子力士，右監門衛大將軍。以將軍少養於高氏，故舉家從其姓焉。夫德厚者福長，先否者終泰：天之報應，豈虛也哉！大將軍所以雲漢奮飛，忠孝至感，迎聖善於炎海，展三牲之色養，拔友於於荒徼，會四烏之嚶鳴：縉紳美談，簪紱傾慕。是知敬仲羈旅，將育於齊；孟軻儒藝，成名此母：信瑰才之特達，亦餘慶之助成乎？夫人享年八十有七，開元十七年五月十二日，薨於西京來庭裏。粵八月二十二日，安厝於長樂原之新域。閔將軍之純至，嘉先士之晦名，恩詔追贈潘州刺史，招魂而合葬焉，蓋殊常之禮。若夫慈以遺後，孝以揚親，忠能合聖，惠足昭仁，嗟乎！馮氏之子，具此四德，鏤石垂文，為不朽矣。銘曰：
潘州違世，滅跡沈彩。詔贈本邦，光爍南海。其孤永慕，昊天不逮。夫人處順，奄背榮胤。悲離兩鄉，魂合雙櫬。孝心可贈，百年匪恡。天日蒼蒼，邱隴茫茫。地名長樂，人樂無長。郭門之外，愁生白楊。
公諱元方，字希仲，蘇州吳縣人也。帝典惟二，虞盡美於南風；強國有七，齊莫大於東海。元侯制食，因而為宗，丞相冊勳，開吳佐命。盛德之後，瑤琨代襲，故丹青弈世，三君之望並高。金玉聯華，五常之目齊重。公即陳給事黃門侍郎琛之曾孫，唐荊州當陽縣丞山仁之孫，司儀郎東之之侄，豫章尉元之之子。體元黃之純粹，峻清白之隆名，鵬翼載軒，騏鳴自遠。始以司成明經業優擢第，補三水、扶風、渭南三縣尉，授裹行監察殿中三禦史，遷鳳閣舍人兼太子中舍。又判鳳閣，又守秋官，行鸞台三守侍郎同鳳閣鑾台平章事。坐公事降為綏州刺史，居無何，檢校春官。又試天官二侍郎兼司尉卿，複除鸞台侍郎同鳳閣鸞台平章事，轉右庶子，轉文昌左丞：前後掌選及知考各二歲。九流銓總，代天理物，公執其衡鏡，而野無遺賢；三載考績，惟王舊典，公秩其幽明，而庶官鹹事：斯並憲章台閣，籍甚人倫。至於經濟大道，彌綸庶務，嘉猷削於隱德，宏益晦於推美，蓋不得而聞也。古人有言：「進退在命，忠信在人。」一出持州，再入蒞政，汲長孺之方直，時守外台；胡伯始之詳明，亟司中禁：抑有由焉。嗚呼！人之淑斯，宜享難老，昊天降戾，曾不憖遺。大足元年二月七日，寢疾而終，春秋六十有三。曆事兩宮三十餘載，奉上惟敬，臨下惟誠，密勿兩終，靜而調理。心尚坦率，不違名教之地；跡列軒裳，不雜風塵之伍。施與忘倦鄉黨穆焉；夷險若一，朋友義焉：所謂終溫且惠，行同歸於大雅；克己複禮，身不離於令名。及東首歸全，西階徹奠，無食粟之馬，無衣帛之妾，知與不知，莫不嘉歎。粵三月十四日，假葬於國門之南費村，永刊昭烈，垂之幽礎。
夫人劉氏，其先鼓城人也，隋毗陵郡通守子將之曾孫，唐滁州刺史德祖之孫，汾州刺史延嗣之女也。昔武子處秦，厥初令氏；元王國楚，是為昌族。盛德之門，龍驥接彩；世祿之胄，龜武聯華。夫人璿室載蘭，蕙林曾秀，喈喈黃鳥，豔豔清明。聞詩聞禮，竊比諸生；茂行淵心，實稱士女。及鳳飛啟繇，夫婦盡琴瑟之和；雞鳴鹹纚舅姑移喬梓之敬。友愛洽乎姒孀，任恤周乎姻戚，豈惟禮備澄幕，工深機杼？固以能循法度，宜其室家矣。年若干，以大足元年七月某日寢疾而卒，粵二十九日某辰，假葬於某裏。夫國喪賢嬪，家亡淑媛，母氏垂白，頻奪所懷；稚子始孩，翦焉無倚。嗚呼！天道輔仁，人道與順，眷茲大德，不遐三壽。何哉？報應之理，豈神食其言；修短之期，將事歸於命。外姻畢萃，累歎不定，夫人即吾姨也，今薄撰素履，永刊幽石，圖史之外，有美存焉。其銘曰：
崔實齊胄，劉亦漢宗。崇其顯媾，望偶族雙。閫闈是穆，饋奠斯恭。貞歌浮漢，教室洞江。珪璋其節，桃李其容。宜享偕老，胡寧鞠凶？朝權飛陌，春蘿墜鬆。夫傷子慕，去此何從？百歲之後，魂兮合封。
先生諱守貞，天水冀人，蓋好學博古者也。本乎官族，稱為尹氏，昔有尹佚，司周太史；暨迺吉甫，勤於宣王：格言大勳，布在《詩》傳。遠祖緯，魏仆射；曾祖欣，隋開府；大父珍，唐棣州蒲台令，父文，唐通州三岡令。先生積德餘慶，天錫純嘏，願木鳥獸之名。十五誦三《禮》，能明君臣父子之道，定郊廟吉凶之制。二十誦《春秋》、《尚書》，能精五行九疇之數，斷褒貶會盟之節。二十五誦《詩》及《易》，能辨政教雅頌之始，極變化生生之至；又能誦古史百家之書，善文章草隸之則。恥夫流欲背實響聲，飾華褰末，故每外和內厲，元元本本，學者如斯，不舍晝夜。垂拱四年，以明經高第，遂授大成。自延載之後，條限賓薦，長安之初，大開貢舉，考功是歲千五百餘人，召先生課覈淑慝，時稱無滯矣。天子聞其進通經術，迺下制曰：「成均大成尹守貞，業隆時習，功宣日就，既有勵於分陰，俾參榮於杖席。可四門助教。」詵詵青襟，有所仰矣。長安二年六月十日晝寢，忽夢麟台兩局爭召修文，覺而歎曰：「十二日稷，吾當往矣。」因命親族序訣。至日，安枕俟期，俄然而卒，春秋四十，可謂古之達化知命者也。嗚呼！天與之德，而不永其年；天與之才，而不大其位。何乎？粵七月十七日，葬於高陽原先君之舊塋。銘曰：
尹氏之子，其殆庶幾。為仁由已，三月不違。謙成德柄，學也身基。辟雍洋洋，可以療饑。環林之下，可以棲遲。我實道貴，人言位微。修文地下，前哲同歸。子之知命，將歿先期。朝衣東首，精魂高飛。人之雲亡，胡不淒而？高陽之原，有陫其側。郭門直視，松柏一色，邱隴累累，阡陌誰識？浮焉休焉，為我心惻。
峨峨尹氏，太古之始。發源堯師，中葉周卿。爰暨初考，鹹有頌聲。猗歟府尹，代烈增盛。孝行之本，謙德之柄。耽樂道真，含光無競。三典郡土，五行以正。再司府丞，百工興詠。茫茫大造，物生遂性。虛無宰之，孰能力爭？位不充德，優遊天命。身沒道存，同符孔聖。是有才子，克成餘慶。
存為神鑒，歿為國殤。惟呂惟子，同歸義方。
徐氏子者，名岩，字某，司封員外郎堅之第四子也。驥子睨雲，鳳毛洗日，孝友因心，聰敏若神。置在膝前，已會星辰之氣；戲於床下，能記賓主之詞。及總角成童，精意好學，問一知十，外堂睹奧，下筆成章而倫要，發言為論而卓詭。識者鹹謂增世構之崇蘊，益源流之洪潤，雖甘茂之孫，十二飛辯；班彪之子，九歲能文：不尚之也。天乎何辜！顏項無命，年十有三歲，大足元年九月，遭疾而沒。嗚呼哀哉！雕月始生，不見其盈；瓊枝方秀，不見其茂。悲哉！銘曰：
生日何淺？死路何深？珠碎朓月，花殘稚林。哀哀父母，孰處其心？
