臣頲等言：伏以外中禮旋，降禪雲始，五玉既輯，萬方胥賴，臣等中賀。臣聞封太山，至梁甫，天下之壯觀，王者之丕業。伏惟開元神武皇帝陛下以天覆之大，地容之厚，車書不及而來王，日月所臨而奉朔。周年七百，未可語於期運；漢裏三萬，曾何校於提封？大和浹區，榮貺彌川陸。將辭上帝之休，靡抗鴻儒之議，式考南至之度，爰備東巡之禮。列戎夷之君長，聚華夷之玉帛，惠化潛扇，納人歡以錫符；淳風外流，奉天符以行事。遂登日觀，拜雲封，泥瑞芝，檢珍玉，導以六穗之禾，犧以雙觡之獸。茅黍畢陳，鶼鰈鹹在。六宗起典，則百神之禮具；群後充庭，則肆覲之儀洽。迺藏秘冊，昭尊名山，稱歲以效祥，乘溫以儲祉。而葉同之令，再造於黔黎；增廣之仁，更張於品物：歸功當格於藝祖，致美永延於岱宗，斯所謂皇哉唐哉，唐哉皇哉者也！臣等不勝大慶，謹奉表稱賀以聞。臣頲等無任雲雲。
臣某等言：伏奉今月二十日敕，違此終喪，未從權禮，恭惟聖旨，相顧失圖，臣某中謝。臣聞孝德稱三，事親之道不貳；喪禮有五，權制之儀居一。雖霜露增惕，群子有終身之悲；而日月某除，達人無追遠之義。故大賢抑情而俯就，不肖庶幾而企及，百王同範，千古不刊：此所以定通喪，此所以明大孝。陛下欲乖前訓，獨展因心，棄易月之制，申再期之禮，臣何人斯，輒敢裁議？然凡聖殊貫，尊卑異等，情則無別，服則不同，漢朝故事，行之自久。是以先後遺旨，具刊節制，率土之濱，孰不哀奉？陛下若違眾慮，循私情，想欒棘以纏悲，服苴枲而增慕：此則非先後之遺意也，異通賢之達節也。伏願俯依慘制，以順權宜，屈小節而存至公，抑衝襟而明大禮，則下劄幌達，人欲天從，陛下不違於先旨，微臣得申於公議。不任悲迫之至，謹詣朝堂奉表陳請以聞。
臣某等言：臣聞以日易月，著自不刊之典：以臣事君，竊惟有爭之義。群心累切，聖感未回，臣等焦惶，不安啟處。中謝。臣又聞之：高宗諒陰，三年不言，百官總已，以聽於塚宰：斯則求古之人，自殷宗行之矣。但事有通變，時有損益，或循古法，多昧遠圖。孝文由是創禮，孝景因之從令，故漢之帝王，獨高文、景。孝者先於百行，豈欲違而致美？誠以神器之重，天下至公，所直小，所枉大，加百姓而刑四海，作程於後，罔不率由。陛下纂大橫之繇，開中興之業，每旰食坐朝，求衣視事，不可得不言也，不可得總已也，固不可如殷之時也。臣請以近事為明，是雲典故，豈三聖追遠，曷不甚哉？三年制服，藎未然矣。先後所以末顧之深者，欲順成先誌，不改其道乎？若遂乖於所奉，固於執見，寧獨神祇之望缺，億兆之心阻？必當太宗有恨於昭陵之仙寢，高宗不悅於梁山之元官，先後徒勤於憑幾之言，陛下是忘於綴衣之日矣。今禮雲衷，後聖不宜獨善；今禮雲非，前王故以垂訓：其可專之乎？況敬於宗廟，四時之感斯在；廢於禮樂，萬邦之化安寄？不薦不享久矣，其如奉先何？禮壞樂崩久矣。其如致理何？懼非大孝之意也。頃公除有數，臣等祇若，今攢塗又畢，時月已遠，而陛下廷則簪裾之序，居尚苴枲之容，至有百蠻入覲，千官在列，仰晞太陽，俾見群下，便謂君臣之禮，舉而有三，遐邇之人，感且非一：彼數事者，伏惟孰計之。臣等輒以悃悃之懷，願抑蒸蒸之孝。陛下當回思遷慮，從權達禮，思代天理物之大，惟愛人治國之機，上則遵於累聖，稟於遺旨，下則順此誠祈，因而俯就，喁然所戴，罔不知幸。無任悲迫惶悚之至，謹詣朝堂奉表以聞。
臣某伏睹宣旨，駕幸北路軍前。皇太子宰臣百官等上表陳請，未賜俞允者。省訪風俗，雖經典之舊儀；慰撫師徒，乃君父之慈照，但以道途險阻，水陸嚴凝，遐邇群心，實切憂灼。
伏惟皇帝陛下體堯慈惠，逾舜欽明，欲令寰海之人，共沐雍熙之化。憬茲汧隴，密邇封隅，久負歡盟，深辜恩信！識變通者，已束身效順；迷向背者，猶掩耳偷安。致一境之生靈，銜積年之怨抑，徇吠堯而有日，思慕舜以無由。所以授姜鉞以整師，築韓壇而誓眾，風馳號令，兩驟雄豪，上將等威震雷霆，心堅鐵石，指期克日，必就削平。豈勞親駕翠輿，躬麾白羽，六龍八馬，驅馳嶮棧之中；萬騎千官，迢遞層峰之外。方零霜雪，漸逼沍寒，伏乞聖慈，俯聆億兆之情，特駐省方之命，上為宗社，下慰華夷，佇對捷書，更開土宇。臣叨深睿獎，倍慊明誠。塵浼宸嚴，不任待責望恩迫切禱祈之至。
臣某等言：臣聞君親之義，臣子同極。陛下至孝純深，將固三年之典；臣等盡忠懇到，佇回三舍之暉：是則陛下違先後之遺命，臣等忤聖人之嚴旨。違命幾於過戚，不可以稱孝；忤旨嫌於必諍，不可以稱忠：所以莫顧犯鱗，共甘碎首。臣等中謝。臣又聞之：王者代天理物，為天所子，循至公以臨大寶，非獨善以崇小節。由是漢之國章，始從權之變禮；晉之廷議，故屈已以因除：擁萬乘之尊，有萬機之政者，示不得同於凡也。前王著於不刊，其來久矣，四聖則常追遠，俯而就之。陛下罔極之思，通喪是執，所不忍言，莫之省奏，遂令霜露多變，日月其除，皆臣之至愚，誠未感聖。天意若曰：助陛下以非常之功；人謀協從，尊陛下以非常之號者，欲陛下司龍紀，受龍圖，祇介祉而建皇極，擁神休而奉清廟者也。故天有景貺，不可拒者審矣；國有茂典，不可廢者明矣。鍾鼓不擊，不足以旅庭；冕旒不施，不足以端扆：未有膺其冊，缺其儀乎！臣等茫然，悉未能喻。況哀戚有制，故非同日，變通適道，甫及載期，誠宜奪因心之慕，稽順時之請，當建鴻名，以承上帝。則所直者大，所枉者小，罔不格於上下，通於神祇，晞太陽之光曜，乘和氣之充塞，伏願陛下全之，臣等昧死以聞，期於必遂。
臣某等言：臣等伏見有司撰既葬反虞之禮，陛下當以今月二十七日公除卒哭。聖情感慕，所未忍言，眾慮焦惶。罔知攸寘。中謝。臣等謹按《晉書》，杜預議略曰：「天子之位至尊，萬機之政至大，群臣之眾至廣，不得同於凡人。故大行既葬，祔祭於廟，則因而除之，不除群臣莫敢。故屈已而除之，天下之人皆曰：我王仁也，我王孝也：此迺聖制移風易俗之本。於是盧欽、魏舒等從其奏議，莫不厭服。」臣等曆選列辟，頗徵前史，王者為天所子，受天明命，代天育物，先天弗違，居大寶之位，行至公之道，故沿革而致理，變通以成政。況先後之末顧，聖朝之舊式，簡冊備矣，方垂無窮，君親臨之，寧受非禮。而陛下愈遲之痛，孝思罔極，履曾參之小節，遺漢文之故事❥❥❥❥❥❥❥❥❥❥。貫於神明。粵自開辟，天子之德，未有如睿宗孝之純深也。至使慶雲湧，浪井出，嘉木連理，神芝三秀：藎其效歟？要不可以情過哀，而所枉斯大矣。臣又聞七月而葬，既葬縗除；其月而虞，既虞吉祭：為之降殺，用斷喪服，示不得窬之。今合於山陵，祔於宗廟，詢之典訓，嚐有稽矣。而終不師古，始不易月，考之事宜，又無謂矣，舉而書此，將何以法？陛下昧旦聽朝，戚容深視，庶官所以環拱，近臣莫之利見，戴九天之仁覆，渴十景之清光，愚然之情，藎未能諭。且追遠興感，君子有終身之憂；以權制服，聖人思屈已之重：何必三年之禮，稱為百行之端？若天無卑聽，固違於獻款；臣敢先除，今附於不義：豈司牧黎獻，作人父母之意乎？伏惟陛下可群臣之奏，順剛日之請，去獨行以致美，闡大猷以光濟，勿使鴻生钜儒，廢書而鬱悒；下學上達，草議以屏營。臣等至懷，期必俯就，則凡在動植，無任悲幸。謹昧死詣朝堂拜表以聞。
臣某言：伏奉制書，以臣為尚書左仆射，餘如故。祇陳惶悸，罔知攸處，臣中謝。臣始孩而孤，不承義方之訓；及壯思勉，又乏殊異之才。幸以高曾緒業，妄膺俊造，州郡徒勞，豈議聞達？陛下昔居邸第，臣得謬連牧馬，曳裾之末，忽焉三載，遺簪之舊，親奉六飛，攀鱗而踐台閣，撫翼而登霄漢：皆聖主造物之恩，成小臣飾躬之漸。雖出入外降，數十年閒，紆青拖紫，複何功業？大行皇帝不以非才，擢登近侍，貂蟬始拜，居守三秦，輿駕來旋，俯移數月，以臣愚直，不任政事，猶假位選曹，留台洛邑，去歲秋暮，複叨端揆。臣往以謀猷缺如，尋而年病相追，每經陳乞，未賜哀矜。屬外遐之際，變起倉卒，受遺顧托，形於制旨，臣雖獨拒邪謀，莫能死全忠烈，則臣之為咎，已無所逃。豈謂卑聽迺誠，曲蒙昭獎，非臣微命，能答鴻鈞。自光華在辰，睿聖登極，四罪皆服，百工鹹事。尚書萬機之會，仆射庶寮之長，正宜明德茂才，彌綸經濟，豈使妨賢敗政，自左而右？陛下以維新之業，始邀於卜夢，而念舊之私，尚任於疲老：臣知不可，議者伊何？安敢上累明時，下塵良吏？伏乞憫臣有涯之忝越，然後選眾而舉，得人為盛，非惟微物覽分，固亦朝廷益光。無任慚荷屏營之至，謹奉表陳讓以聞。臣所讓人，別狀封進。
臣某言：伏奉制書，以臣守侍中，散官勳封如故，仍西京留守。恩隆霄極，澤深雲路，內省諸已，不知所裁，臣中謝。臣實小人，偶識常分，誌學頗慚於先構，致身匪期於遠達。將五十年，自微而著，藎妄庸者，何幸而升？頃主禁令於管轄，臣曆踐而不能肅事；訓黎人於五教，臣謬遷而不能揚職：公私愧，夙夜憂惶，豈悟微物，更蒙殊造？臣中謝。且常伯納言，其來自古，切問近對，敦密於茲。王命惟允，宰臣之任，政刑所係，理亂攸在。臣恭聞典謨，遠觀載籍，得其人則有鹽梅之寄矣，失其人則有鍾鼓之妖矣。況臣淺陋。加以衰疾，便欲左貂右蟬，負璽陪乘，頡頏清禁，光耀紫極，臣知不可，何止流議？遂使臣比肩風力，接武元凱，正恐國家疑事，非宿儒莫辯以經術；朝廷大體，非故實莫稽於政要：獻忠納規，力不足者，負乘致寇，誠所宜然，官謗已招，身尤何塞？又秦中帝裏，天府之奧，愈往重寄，於臣複忝，寧有拜則侍中，遠慚於軒曆；居同相國，多謝於漢圖？以臣兼之，胡顏而處？伏惟應天皇帝陛下中興景運，大造群物，恩周動植，故惕慮以求衣；化穆彝倫，豈非材而補袞？伏乞矜臣由衷之請，覽臣自卜之祈，更擇俊賢，曲垂照亮。維鵜之作，不列於詩人；振鷺之儀，載揚於史筆：臣所以敢守難奪，期於必行。無任慚懼悚戴之極，謹詣朝堂奉表陳讓。其所讓人，別狀封進。
臣晙言：伏奉制書，以臣為兵部尚書同中書門下三品。制命先臨，魂守飛越，臣中謝。臣素以凡薄，何階遠大？明經試史，多從州縣之榮；陳力就列，豈望雲霄之舉？爰辱皇揆，屢叨宸渥，出則雄藩重鎮，仗鉞臨戎；入則副相常伯，彯纓旅位。負乘致寇，福過生災，昔忝今職，將貽法罪。矜臣愚者聖慈，宥臣直者天斷，曾莫報效，仍紆寵光。吏部外塚宰之司，并州尹興王之邑，臣每自料，竊不遑寧，豈悟衡軸之委，韜鈐之要？無通知四夷之略，乏決勝千里之才，使臣為之，非敢矯飾。缺邦家之望，則物誰謂宜？塵日月之明，則臣何以處？伏乞察臣自卜之審，憫臣由衷之訴，更選群賢，以乂成績，庶使朝端不虛授，天下知至公。臣罄露懇誠，期於必遂，謹詣朝堂奉表以聞。
臣某言：伏奉制書，以臣為太常卿兼檢校左羽林將軍。虔奉恩命，罔寘心顏，臣某中謝。臣托蔭宸極，分暉景緯，從學多滯，不足對於三雍；為文益疏，不足齊於七步。日者自天有命，裂地而封，盛亨岐之井邑。比從梁之驂駕，旋省慚惶，益增忝越，不悟前榮始拜，後寵仍加。且彝倫攸敘，百官所以象物；方策不墜，二柄所以濟時：苟非其才，將汨於政。況上卿之任，中尉之重，自非膠庠告老，桓榮列於東面；藩邸求舊，宋昌總於北軍：臣何妄庸，兼此叨竊？伏惟皇帝陛下夙祇圖錄，光宅區，凡厥在位，喜聖朝之得人；獨此曠官，塵睿鑒之知子：將何以典司禮樂，綜理韜鈐？伏乞太陽回光，慶雲灑澤，俯察蒙鄙，旁求賢俊，則冀受授無失，謀謨有倫。無任下情愧悚之至，謹詣朝堂奉表陳乞以聞。
草土臣鉷言：伏奉制書，複臣禦史中丞，餘並如故。恭承睿獎，五情震越。臣中謝。臣弱喪所生，不能自立，慈親撫育，得以成人。所恨終身，號慕無及。今才逾卒哭，寧冀生全？聖澤曲流，天光特照，記臣於苫屆之下，起臣於風憲之前。知臣轉深，萬死難謝。誓將糜粉，上答殊私，豈固禮經，輒稽嚴命？但臣自丁艱疚，日漸尫羸，竊料形體，未堪驅策，徒招謗議，無振紀綱。伏乞聖恩舍憐，俯矜冒，容臣歲月，抱釁私門。稍能支持，不敢辭訴。無任感懼荒迫之至，謹詣朝堂路左奉表陳乞以聞。
臣某等言：伏見今月朔旦太陽虧，陛下啟輟朝之典，有司尊伐社之義，臣等伏自尋繹，無任惴恐，臣某中謝。臣聞官或迷象，必犯先王之誅；辰弗次舍，必貽上公之責：此迺邦有常刑，聖有明訓。頃者論道任重，袞章猶缺，端揆位隆，鼎台是亞，所以熙帝之載，代天之工，調六氣之和，法三光之度。則大化為本，非小才所宜，崇替率由，咎徵斯屬。伏惟應天神龍皇帝陛下光被四海，對越二儀，人祇宅心，俊賢翹首。但置之左右，以為輔弼，自忠言啟沃，功臣保乂，用作霖雨，格於皇天，臣何人斯，而敢叨擬議？臣等智能素薄，經術殊陋，望不過於掾史，名不達於州閭，徒以遭逢盛明，頗皆履曆，參廟堂之機密，為宗族之光寵者，十數年於今矣。忠肅恭懿，遠謝八元之名；進善退惡，近慚二君之美。陳平有言，常則不稱；賈詡延誚，居然已得。光陰久馳，年禮俱逮，自應屏黜，以清彝序。而徘徊聖恩，萬一希效，僶俛殘歲，甲子空多，遂超總領之司，愈失具瞻之望，將何以匡翼庶政，儀刑師屬？且視事而老，才愧千秋之賢；待罪安歸，憂深萬石之裔：久知塵穢，寧虞負乘。所以素餐加責，聚喧於下；薄蝕生災，見昭於上。天之所戒，臣不可逃，陛下矜而宥之，未致於理。伏乞收其印綬，賜以骸骨，則知胡廣罷位，抑有前聞：徐防免官，複自茲始：臣竊其幸，物誰不宜？懇到所祈，惶怖交集，無任迫切之至。
臣某言：伏奉制書，加臣為銀青光祿大夫，餘如故。寵榮俯臨，惶怖交集，臣某中謝。臣爰自弱齡，素無遠操，僶俛職事，豈期聞達？二朝揚曆，數載塵冒，以茲過聽，皆是曠官，內省寂寥，長懷愧負。陛下聖明禦極，多士如林，不以臣不材，擢外宰輔。每侍帷幄，未能招宣景化；頃司衡鏡，未能澄汰流品：若臣之咎，將何以逃？又擢臣於循良之末，賞臣於廉問之閒，遂出常規，猥班休命，臣之涯分，頓為忝越。比者應踐榮秩，各限格文，欲使無相奪倫，較若畫一。臣課效多闕，勤勞未著，爰屬首秋，尚居五品，名聞之始，階方泛及；格根之內，考複相懸，：臣何人斯，忽當今授？臣縱不能鎮靜流弊，安敢不罄其愚直？首虧不刊之典，坐取非據之榮，進退失圖，心顏何寘？況國之程式，示於天下，凡有虧紊，過在大臣，臣自違之，複將焉用？臣年未知命，識非半古。旋叨厚祿，仍受隆寄，求國章其已默，顧身尤而必然。聖朝有刺於在梁，微臣生災於瞰室，豈惟簪紱之恥，抑亦邦家之羞。伏乞天恩，曲流成貸，矜其至懇，知匪飾詞，反汗收綸，亦臣之幸。臣無任切迫之至。
臣某言：伏奉今月二十四日敕，以臣弟左司郎中臣詵為給事中。嘉命猥臻，惶怖相視，榮以為慼，茫然失圖，臣某中謝。臣兄弟數人，獲承累代之庇，自幼而長，惟愚與直。臣弟臣詵，初一尉耳，竊願從微守分，豈思養拙邀榮？而乾道曲臨，一門特幸，前恩罔謝，後忝仍及。生臣者父母，寵臣者聖明，非臣等隕首流腸，少酬萬分之一，臣某中謝。臣自叨清切，頗曆星霜，乏鍾會五字之敏，多王濛四年之任，竟未能陳一策，進一賢。雕蟲粗辨其所為，濡翼久知其非據，下慚先臣戒盈之訓，上負聖主則哲之明。常甘屏黜，以待髦俊，豈悟臣詵，複私成造？比臣則行有餘力，選眾則曾無足言，遂使聯事掖垣，同趨階陛，或紊公式，必招私議，臣知不可，物謂臣何？安有兄弟妄庸，並居東西要近？臣懷愧，非敢身謀，事或乖違，實塵皇揆。伏乞詳臣自卜之審，察臣由衷之請：臣弟詵殊榮既拜，奉綸紱而難回；臣頲薄技何成？顧瓶筲而易竭。指於十手，臣假遑寧，不如一腋，臣將焉用？所冀移臣職守，允臣陳乞，抑朝章之是穆，匪等列之攸宜。慺慺款誠，昧死期達，無任悚荷屏營之至，謹詣肅章門外奉表以聞。又臣先臣某，往忠社稷，陛下特賜茅土，遂臣所讓，因授臣第四弟乂右補闕，亦希別從選序，不敢同在近侍。臣之感恩，不識為喻，輕黷旒冕，懼深冰穀。
臣某言：伏奉今月日恩制，除臣兄某太常丞。跪發詔書，光駭閭裏，寵盈益懼，喜極而悲闔門感恩，垂淚相賀，中謝。臣自登兩府，倏至三旬，天地之閒，未裨塵露，雲雨之施，已遍公私，撫心載驚，顧影增惕。伏以臣兄列官清憲，專於察視，臣又承弼皇樞，課其條職：苟愆綱紀，責在準繩，所以請移別官，冀循常序。聖慈曲被，命數有加，獲陪卿士之行，更列大夫之後。遇深賤質，誠合懇辭，恩及長兄，不敢多讓，誓將死節，上答生成雲雲。
臣某言：奉辭闕庭馳詣州府，以某月日上訖，臣某中謝。臣稟識愚妄，受恩忝越，十有四年中書省，三命承明廬，臣竊比方，倍逾於是。特編皇揆。不以人進，久於近密，眾莫過臣，厚施如邱山，微功絲發。遂叨宰弼，莫允瞻望，心慮何補？血誠徒勤。陛下深慈矜愚，至德念舊，以臣頗習儒訓，更超宗伯，臣益用慚負，匪遑底寧。豈悟西南重鎮，巴蜀奧壤，爰雜縣道，且聯軍戎，付臣兼之，才實不逮。審自能省，亟經聞徹，誠謂憑威可盡力，諭指期致命，臣敢辭事，誰雲效忠？及當官而行，臨事益懼者，竟乏邊鄙之算，倘貽朝廷之辱。其於靜人蠲役，懲吏抑強，惟國之政，庶臣能勉，流波出浦而嗚咽，元燕辭巢而顧慕，況若臣者，最蒙聖渥。雲山萬里，霄漢獨遠，❥❥載惕，拜章失圖。無任雲雲。
臣頲言：臣學不淵博，詞藎實滯，陛下過聽，被恩最久。喜規封岱增天，帝王壯觀，臣以宗伯秩禮陪清道之輿，臣之幸一也。又伏睹自天垂象，銘嶽昭訓，臣以有司上載封禪之烈，臣之幸二也。臣再三之幸，萬百常情，臣某中謝。臣東京奉旨，竊聞刻石，三頌臣草，一敷聖主之元猷，次紀宰臣之鴻筆。斯事至大，咎繇吉甫之難也，臣自料度，不勝惶悚。而議者謂臣光榮之至，死且不朽，臣所羸疾翳然，言能述，忠❥❥愚臣極思慮罄肝膽而為之。伏希演修德之符，非敢助親文之化，儻以潤色鴻業，一蒙睿覽，則臣之至懇，萬殞知歸。輕塵冕旒，若寘冰穀，無任區區戰灼之至。
臣某言：伏承某日制，以吐蕃侵軼邊隅，陛下欲親總元戎，出征秦隴。蠢彼羌髳，敢為叛渙，王赫斯怒，整旅龔行，實陛下雄略英威，愛人活國之長策也。臣聞北狄西戎，自古而有，雖夏、殷之強，軒、農之盛，未息其患也。《書》稱「蠻夷猾夏」，《詩》著「獫狁孔泅」，未損東漸西被之化。帝王馳驟之跡，則有南仲出車，吉甫維憲，縱侵鎬及岐，密邇畿甸，未聞親征之義。及乎漢代，則夅火至於甘泉，朝那喪其都尉，亦止屯兵細柳，天子但安於上京。何者？戎狄荒服，忽慌之義也：來則拒之，去則勿逐，以禽獸處之，以羈縻禦之，比諸校獵，羽毛不入於服用，體肉不登於郊廟，則王者不射。故知千鈞之孥，不為鼷鼠發機也。況萬乘之重，而與犬羊角勝哉？誠勝之不武，不足以勞也。
且陛下有高行者甚眾：焚珠翠，放鷹狗，出宮女，納直言，為百姓請命，故關中豐稔：則知皇天所眷，通夫至誠。今❥小寇難將不久，陛下勤修德音，日慎一日，當自消弭也。且兵法有先聲後實，陛下但發親征之令以旨遠，而潛遣猛將謀略之士以濟其師，則戎人日便崩挫也。岐隴粗熟，凋弊積年，千乘萬騎，往還儲峙，恐外有寇虞，內興徭沒，人不堪命，一也。又戎虜之性，倏來忽往，敗不羞走，勝不成師，若大軍臨邊，尋已鳥散，則屢出多方，我受其誤，二也。況太上皇萬福，鍾愛實深，陛下將對寇場，必勞憂慮，非唯問安頗缺，亦恐禦膳有違，則陛下烝烝之思，何以自得？三也。臣故曰：擇將嚴邊，旰食修德，為良算也，臣愚不識忌諱。惟陛下裁擇，一昨欲幸蒲州及長春宮，臣等以人勞未複，不足輕擾，輒進狂瞽，遂簡天心，下制賢諫臣之奏，恤農人之業，因而賜停，遐邇並知陛下從諫如流之美。今月日未久，勞役倍前，斷可知矣，陛下若哀此疲人，頓茲戎輅，則天下幸甚。昔蒯城侯泣諫漢祖曰：「主上常自苦，豈無人使？」漢祖以為愛我，良史書為美談。今朝廷將相之眾，豈無與陛下盡力哉？何勞聖躬之遽行也，臣等不勝淒淒之誠，謹表以聞。
臣某伏睹宣旨，駕幸北路軍前。皇太子宰臣百官等上表陳請，未賜俞允者。省訪風俗，雖經典之舊儀；慰撫師徒，乃君父之慈照，但以道途險阻，水陸嚴凝，遐邇群心，實切憂灼。
伏惟皇帝陛下體堯慈惠，逾舜欽明，欲令寰海之人，共沐雍熙之化。憬茲汧隴，密邇封隅，久負歡盟，深辜恩信！識變通者，已束身效順；迷向背者，猶掩耳偷安。致一境之生靈，銜積年之怨抑，徇吠堯而有日，思慕舜以無由。所以授姜鉞以整師，築韓壇而誓眾，風馳號令，兩驟雄豪，上將等威震雷霆，心堅鐵石，指期克日，必就削平。豈勞親駕翠輿，躬麾白羽，六龍八馬，驅馳嶮棧之中；萬騎千官，迢遞層峰之外。方零霜雪，漸逼沍寒，伏乞聖慈，俯聆億兆之情，特駐省方之命，上為宗社，下慰華夷，佇對捷書，更開土宇。臣叨深睿獎，倍慊明誠。塵浼宸嚴，不任待責望恩迫切禱祈之至。
