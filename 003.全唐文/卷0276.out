客有都尉崔公，嚐以投筆筮仕，遇解九二爻應，無何而立功異域。迨遂之來，相與遊田，而獲三狐。公以為應往者之兆，遂為《田獲三狐賦》，余因應云：
放心而適者，其在乎遊田！徒禦自肅，鐶鋂相牽，指東郊以按轡，乘北風以鳴鞭。風威初厲，隼儲斯擊，英寮訟閒，農人務隙，分曹命侶，榮隨所曆。未濟之狐，炊起荒陌，多疑膽損，虛驚心惕。趫材競逐，良弓可射，算分銖於遠近，迺舍拔而則獲。於是長舒遠引，自北徂南，遇豐草而必陟，逢虎穴而爭探。車輕輪高，群足䟃𧽼，將使蹂躪，其十二三。爾迺出林莽，踐平蕪，曆曆爾見，綏綏有狐。莫赤其色，又腯其膚，各挾爾之矢，先張爾之弧。雖羅空三麵，而人合四隅，終見加其一目，遽生禽於仆夫。更有七擒七縱，乍奔乍逸，忽投足於舊邱，且守之而勿失。俄而獵火焰熾，蘊崇煙鬱，知無隱伏之所，動險中之瞰出。捕噬交亂，竿投揘觱，罔解狐之終凶，符六二之貞吉，得理中之道，偕枉直之實。且夫平原廣衍，何有何無？獨茲狐之見獲，應君子之筮謩。君子雲誰？其惟崔公。筮謩伊何？當入其仕乎！固欲知蔡澤之躍馬，而問詹尹以泛鳧。公侯幹城，則四方壯士；文章經國，則一代英儒。我章斯銀，我綬斯朱，安比夫求魚靡餌，即鹿無虞哉？已而日低嵐岫，煙生寒柳，鬯弓釋掤，割鮮縱酒。是田也，藎以集彼戎事，從其群醜第，吾人之讙謠，別郢中之能不？豈徒焚林竭澤，乾池滌藪？況夫天誡其馳騁，禦難其枯朽，雖俟俟儦儦，或群或友，皆棄之而不受。嘻茲狐之無知，何雖獸而似智？當其七雄分勢，遇楚相以申威；九尾來儀，感魏君而呈瑞。又若腋入珍裘，肉登俎味，在物斯賤，與人為利。利之者以此，載詠歌而無愧。
守一，中宗朝官萬年縣尉，除監察御史，遷右台侍御史。坐黨宗楚客配流端州。
臣聞去疾宜遠，史策攸存；惡逆不誅，禍難未已。故潘崇進說，宮甲遂興，霍禹陰謀，芒刺可驗。謹案魏元忠，擢自布衣，越昇台袞，十旬遠至，一歲九遷。日月借其光彩，風雲資其鳴躍，享營邱之大名，食睢陽之茅土。當須竭誠畢命，徇義酬恩，而迺構惑儲宮，躬為謀主。位高勢重，狼顧豺聲，親典五兵，又司百揆。儲宮向闕，先召賊臣，北軍斬關，未聞死難。至於陷重俊令犯逆，誘臣下使謀君，戎馬滿於宮中，戰場在於闕下。宸座驚逼，兆庶憂懼，一日之閒，中外隔絕，禍交之首，實階元忠。宜肅朝章，以明典法，用塞人祇之怨，稍清郊廟之恥。罪狀既實，自孽難逃，義士忠臣，誰不憤激？重俊是陛下之子，猶加昭憲，元忠非勳非戚，焉得獨漏嚴刑？縱陛下惡死好生，其如國典何？元忠等請汙宮以謝罪，赤族以申刑，伏望付法，據狀科斷。
南郊有事，北陸已寒，丁不在田，人皆入室，此時勸課，切恐煩勞。
若夫天定位，地成形，三光搖造化之基，九土運陰陽之氣；出乎《震》，見乎《離》，建官凝體國之理，多幹鬱經邦之化。則有祥開白虎，感驟帝而挺生；跡煥蒼龍，應馳王而傑出。聖人神道而設教，賢哲思皇以熙績。總天下之順，是資舟楫之用；康天下之務，多仗股肱之力。故能經綸大造，裁成於品彙之先；左右中州，制宰於神明之表：求之振古，何代無其人哉！
公諱憲，字景法，其先京兆杜陵人。十三世祖崇，後漢建武中封溧陽侯，子孫因家焉，今為縣人也。自大電含樞，三百年之盛德；流虹貫日，七十載之宏圖。憑天寵以宏業，被龍光而錫允。眾仲稱官有世功，太史則周之天官；延陵曰周多君子，大夫則衛之司直。竟寧之疇嗣也，伏青蒲而諫之；建武之懋功也，奄丹陽而國之。陸海摛其穎烈，三江派其遙緒，東南之美，複在於斯。高祖光，字伯朗，晉中書侍郎，遷侍中，魏稱通事，周美有常。莫非其人，藻蔚於皇渙；皆稱其職，駢蕃於帝猷。曾祖雅，字叔安，晉散騎常侍。尚德懷道而當朝，居官體誠而奉上。祖輝。字季明，晉積石將軍。乘師誓眾，仗鉞捍城，比蒲類之為盟，同貳師之列號。父儔，字伯倫，晉豫章太守。國以諍臣為基，人以良吏為本。以興其理，多資馭俗之能；在位惟良，是曰真宮之選。
天遺以文，月懸其字，故賢哉令聞，是稱百代之宗；卓彼英姿，獨冠千人之表。枝條磊砢而多節，涯涘深沈而莫際，金堅玉潤，嶽鎮泉渟。吉甫降神，鹹頌國楨之美；茂先為賦，即推王佐之才。藏器於身，俟時而動，靜其節，高其事。在幽在闡，自然公輔之資；用晦而明，終負朝廷之譽。屬江東草昧，晉主休明，人未安業，帝明俾乂。皇華昭讚，待以殊榮，固辭以疾，再不應命，制書責讓，起為尚書左民郎。荀慈明之好學，初不就徵；謝安石之貞德，卒從嘉召。聯榮錦帳，肅事丹墀，逶迤建禮之門，讚奏明光之府。斯言複睹，時聞彥輔之談；故事將遺，屢發文章之對。轉建安太守。廣熙故郡，羅平舊俗，上當牛女之野，下帶龍川之。百越南垂，旁通於比景；雙吳左瞰，近接於居風。地實貿遷，人惟標準，秦、漢以還，號為難肅。公下車風行，宏道信理，文翁之臨蜀郡，政教多奇；子翼之蒞潁川，恩威大舉。用能決訟斷辭，興利除害，勸勤治民，舉善黜惡，庶績其乂，緝熙以安。烈虎稱歌，既表仁和之盛；遊麟入瑞，爰旌禮訓之隆。朝廷嘉之累增賞異，封山陰縣侯。錫以山川，加之紱冕，丹書白馬，以為利建之儀；玉佩金章，用表誠封之命。方當入調鼎餗，光踐台階，雖忻鄭鹿之祥，忽起虞鴻之疾。春秋七十有二，薨於會稽郡，追贈江州刺史。生也有涯，多屈宰衡之望；歿而不朽，用伸追贈之章。昔以晉永和八年歸葬於舊原土山之乾。壞山左轉，洮水長流。齊太公之五代，不忘周壤；孔宣尼之四友，我則殷人。燕之往觀，從若斧者；吳所習禮，不至泉焉。茫茫古阡，寂寂幽隴，時更晉、宋，代曆陳、隋。隨武子之謀身，九原可作；藺相如之立事，千載猶生。其盛烈也如彼，其遺風也如此。
從孫中散大夫太子洗馬宏文館學士江州刺史元道、文林郎叔豪，參訓質疑，遵儀克選，忠臨畏道，業擅長衢。嗣孫義，謙寶俊、君逸等，價重南金，美窬東箭，敦行不怠，在家必聞，未能州縣之勞，深體邱園之逸。以為家聲世業，若被於管弦；相質披文，未宣於金石。疇資故實，爰命小人，雖仁不讓師，而意非稱物。潘黃門之藻思，敬述源流；謝康樂之才華，恭陳祖德。後賢校理，猶知幼婦之辭；深穀為陵，尚識當陽之字。銘曰：
伊昔有熊，道德資始。名烈五帝，澤流千禩。文舍伯邑，武興太史。官有世功，春秋所祀。衛尉疇嗣，孝成以康。將軍樹績，光武其昌。事列盟府，功書太常。源分陸海，派別三江。懿彼侍中，飛纓殿內。為王之伯，熙帝之載。左貂右蟬，切問近對。八舍攸履，七車不昧。散騎帝友，朝夕進規。奉興肅事，讚道攸宜。有濟之論，兼濬之儀。獻替之美，複在於斯。桓桓積石，允文允武。外擅爪牙，內為心膂。氣逸南仲，才高邵虎。作師之貞，爰誓其旅。豫章太守，人之領袖。如玉之貞，如鬆之茂。共理天下，是資時秀。良二千石，抑非虛授。惟君挺生，才術縱橫。黃裳元吉，白賁永貞。荊岩植潤，漢水騰明。是謂家寶。膺茲國楨。英英學藝，為郎滿歲。紫帳趨榮，青縑沐惠。王譚練習，鄭泰才計。持實有章，大猷無替。悠悠廣熙，南海之湄。言典斯郡，遠予將之。變其風俗，鎮以宣慈。人斯攸賴，吏不忍欺。列郡之政，茲焉為盛。開國承家，大君有命。山川光錫，圭組輝映。是曰懋功，往哉惟敬。重此台望，期諸楝隆。初忻鄭鹿，奄歎虞鴻。麟傷孔子，馬思滕公。死而可作，善始令終。言式其墓，壞山之路。如斧載形，廣輪為度。委鬱鬆檟，蒼茫草露。萬古同心，千春罷曙。猗歟雲允。世豈乏賢？不忘其本，願述其先。陸家茂德，潘氏流泉，家聲懿範。日月俱懸。
宗伯建官，成均務學，本乎風化，爰立庠序。人惟教首，義在通經。所授複據禮文，有誤深非儒者。講信之道，自闕師資；齒胄之儀，曾非挑撻。四時訓誘，事迺蔑如；三月違仁，豈無尤矣？且如迷複，未曉輕清。儻舞樂或乖，問夔則可；如論詩不足，在鼎何觀？既投刃而非虛，宜稱觥而見罰。
體國經野，在乎六職；審材辨器，謂之百工。須任宜以播聲，當舉類以為用。故臝者羽者，爰標大獸之名；連行仄行，實曰小蟲之屬。施大於筍虡，發爾標形；篆小於宗彝，寂然為象。有此成則，斯無替之；何彼所司，用荒厥職？以為細碎，不亦宜乎！
體國經野，在乎六職；審材辨器，謂之百工。須任宜以播聲，當舉類以為用。故臝者羽者，爰標大獸之名；連行仄行，實曰小蟲之屬。施大於筍虡，發爾標形；篆小於宗彝，寂然為象。有此成則，斯無替之；何彼所司，用荒厥職？以為細碎，不亦宜乎！
昔高祖未受命時，天下歌《桃李子》；太宗未受命時，天下歌《秦王破陣樂》；高宗未受命時，天下歌《側堂堂》；天后未受命時，天下歌《武媚娘》。伏惟應天皇帝未受命時，天下歌《英王石州》，順天皇后未受命時，天下歌《桑條韋》。❥五行六合之內，齊首蹀足；應四時八節之會，歌舞同歡。豈與夫簫韶九成，百獸率舞，同年而語哉！伏惟皇后降帝女之精，合為國母，主蠶桑以安天下。后妃之德，於斯為盛，謹進《桑條歌》十二篇，伏請宣布中外，進入樂府，皇后先蠶之時，以享宗廟。
渤海縣高邁、高秀曆官清途，位望崇重，及懸車之歲，掛冠辭歸於邑。邑宰白雄令吏置酒肉於其家。吏於道傍停，肉為鴟鳶所食，還以此報。雄不之信，命官屬科之。
高邁、高秀，俱承茂族；難兄難弟，各登清官。故能望高陸寶，價重韋珠。棠棣春風，芳菲兩襲，桑榆日暮，光景同歸。掛冠冕於東門，方休白首；奏弦歌於北裏，直散黃金。邑宰率由舊章，禮宏於羔雁；縣吏恭承嘉命，事失於鴟鳶。伏念刑書，眷言惇史。大夫學吏，獄雖成於鼠偷；京兆能官，罪不加於鳥攫。
昔孟明之載戰載北也，空山肉填，平地血流，匹馬隻輪，蕩然不收。社稷包羞，朝廷隱憂，用兵至此，不死何求？誠以棄瑕之恩未報，拜賜之言虛設，砥名勵節，易地改轍，冀桑榆之未晚，得雌雄之一決。迺複總元戎，申薄伐，駟馬雲屯，長劍電掣，哮闞兮前貔後虎，威棱兮左霜右雪，火千旗而四面風生，雷萬鼓而一道地裂。小長平之瓦散，淩不周之柱折，朝出乎鹹秦，夕濟乎孟津。其氣益振，其屈欲伸，於是指河中之舟，示軍中之人曰：「吾與君子，誓雪前恥，雪則出黃泉之下，勝則入青雲之裹。吹噓而霜露變，叱吒而風塵弭，雖無此舟，誰無此舟爾？否則骸骨為異鄉之土，魂魄為鄰國之鬼，雖有此舟，誰有此舟矣！」迺命焚之。夫其火與木相守，水與火相煎，烘大川，焮長湍，龍吼乎沸潭，魚喁乎湯泉，舳艫化而為炭，楫棹颺而為煙。水聲與軍聲合，旁括乎地；火氣與兵氣鬥，上衝於天。是以天為我赫怒焉，地為我震嶪焉，林木為我枯死焉，山陵為我崩騫焉。千里而高鳥不過，四遐而猛獸莫前，況於人乎！況於國乎！於是晉君聞之，心攢百箭，背負芒刺，形神無主，手足若墜。曰秦師德之修，誠之至，天將啟，吾將避，閉城郭而不出，潛鋒铓以自備。以五廟苟存為幸，以萬人苟免為智，敢怙其山河，而虞其土地？於是晉實為主，反為客；秦實為客，反為主。不戰而勝，不攻而取，掠地於大河之北，封屍於崤陵之下。既而鬼雪前恥，人解厚顏，四顧野清，橫行而旋，譟聲破晉山，喜氣塞秦關。曹沫複魯之勳，自居其下；范蠡平吳之力，莫廁其閒。
此役也，見孟明之臨事，暫否終泰，圖之大也；見子桑之舉人，遺粗得精，鑒之明也；見秦伯之用賢，責功舍過，道之在也。臣事君不必自致，藉讓司之公；君使臣不必自得，藉主司之忠。由是觀秦伯之有子桑，猶耳目之在躬，以其視視一國之明，以其聽聽一國之聰，自可以翊天子，還淳風，代與三五比崇，身與二八爭功，威強晉，霸西戎，不亦宜乎！明明我後，渴賢固久，懸無私之鏡以照六合，持無私之衡以秤九有，掇奇拾異，葑菲盡取。若有一人兮，近文章，含堅貞，悔已往之無成，謀大來於此行，出蜀郡題橋以見誌，入函關棄繻以示誠，寧作焚舟而死，不為棄甲而生，投軍於子桑，自比於孟明，君謂之何如哉？言之不可以已也，頌之曰：析薪如之何？匪斧不克。事君如之何？匪媒不得。是知焚舟之役，非孟明之力，迺子桑之力也。
昔在太始，原於物初。天地草昧，建皇王以為宰；淳樸自理，非賢臣而勿居。曆雲官與鳥職，接《洪範》而《周書》，無不較權衡之輕重，考度量之盈虛。因物以極神，托數以明象，積分而成寸，引尺而為丈。列陰耦而陽奇，法天三而地兩，準之億萬，其如指掌。時止則止，時行則行，隨物而應，施不失平。其至妙也，多少不能以藏數；其至微也，長短不能以隱情。易而無欺，簡而無惑，節之以禮，其儀不忒。聖人進退以觀象，君子方圓而取則，成百王之規矩，為萬代之繩墨。欽若伯禹，聖哉為王，道濟天下，爰敕大章。投足既廣，行地無疆，彼裏之難測，用度之可量。四時以日月為明，萬國以君王作大，同衡律而一軌量，海內平而天下泰。居日中而成市，觀異方而畢會，在商賈之所資，惟尺度而為最。夫道以神契，物以言筌，義無不盡，理無不全。度之為物也，資道以為用；度之為道也，托物而無偏。述斯往矣，吾不知所以然。
北溟有魚，其名曰鯤，橫海底，隘龍門，眼侖侖而明月不沒，口呀呀而修航欲吞。一朝乘陰陽之運，遇造化之主，脫我鬛，生我翅羽，背山橫而壓海嵯峨，足山立而偃波揭豎，張皇聞見，卓犖今古。過魯門者累百，曾莫敢睹；來條支者成群，又何足數？既負此特達壯心，亦有取也。若迺張垂天，激洪漣，海若簸其後，陽侯騰其前；洶如也，皓如也，蛟螭為之悚怖，洲島為之崩騫。如此，上未上之閒，邈矣三千。接海運，摶風便，飛廉倏而走，羊角忽而轉；勃如也，蓬如也，雲溟為之光掩，山澤為之色變。如此，高未高之閒，騰夫九萬。足踏元氣，背摩太清，指天池以遙集，按高衢而迅征；時與運並，道與時行，遺夭閼之類，放逍遙之情。如此，自一日，亙千歲，陰數與陽數際，迺下夫南溟之裔。嗚呼！誰無借便之事？九萬三千，故非常情之所希冀；誰無回翔之圖？一舉六月，故非常情之所覬覦。由此言之，則鳳凰上擊，誠未得其錙銖；鴻鵠一舉，適可動其盧胡。況鷦鷯之輩，尺鷃之徒，易安易給，其足其居。須臾之閒，騰躑無數；齷齪之內，翩翻有餘。伊小大之相絕，亮在人而亦爾。淩雲詞賦，滿腹經史，婆娑獨得，肮髒自是，不大遇，不大起。謂斯言之無徵，試假借乎風水，看一動一息，凡曆天機千萬裏。
離婁之目，處闇室或不能睹燈處之皎如也；澄公之掌，在元夜或不能照燈在之了如也。故大雄氏以方便力，救黑暗界，藉其光，誘其人，佛所以有然燈名，法所以有傳燈義。大抵長明燈，是其蘊乎！夫日主晝，太陽之精，中則昃，昃則沒，我長明燈不沒；月主夜，太陰之精，滿則兮，兮則盡，我長明燈不盡；日月尚爾，況小光小明哉？要自積苦為海，舉足見溺；積邪為山，舉足見礙。竟不能彷佛之，或彷佛之，不克成就之，言之可為長歎。我邑中有俊傑主此，然燈精進，或就於寶融寺藏經院。且夫蘭炷爇火，吾見其盛，未見其微也；鐵盆盛膏，吾見其增，未見其減也。一籠而四時長花，滿室而終歲不夜。人見之者，一作禮眼蒙利，再作禮心蒙爽，心眼自相照了，內外由是洞徹。然則終日見燈，未嚐見燈；終日不見燈，未嚐不見燈。夫達觀者，迺如是也。意者不獨於此，直上照一天二天，迺至三十三天，無門不辟，恒沙善人，由茲而入；直下照一地二地，迺至一十八地，有獄皆開，多劫罪人，由茲而出。若然者，四維上下虛空，可思量不可思量邪？我長明燈實相功德，亦複如是。邁三數年內，願銘頌之，閒迫賤事，未構斯文。一朝染目疾朦朧，而不自審從何得也。遂夢神人語邁曰：「子於長明燈，其有負乎？」邁應聲而寤，寤而起，起而作頌，明日目愈。頌曰：
見外燈長明，見內燈長明。萬惡自光中滅，萬善自光中生。不見一燈。百千萬億燈，迺至於無窮；不見一人，百千萬億人，歸之於大同。空則是色，色即是空，弟子作頌，允執厥中。
