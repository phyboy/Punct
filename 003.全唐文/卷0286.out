敕王斛斯：累得卿表，知賊等肆惡，終冬不去，又聞將士與鬥，數有殺傷。諸胡攜離，將自此始，朕比為料，亦以為然。卿受寄遠方，悉心奉國，撫巡將士，皆得輸誠，萬夫一心，以少擊眾，雖有狂寇，固無遠憂。朕所懸官爵，惟賞忠義，苟能盡節，亦豈忘功？卿可慰勉將士，知朕此意，若有殊效，即具狀以聞。且蘇祿凶徒，本是烏合，今其師老，必有怨嗟。至如骨咄王子來投，已是其效；何國胡不受處分，亦是明徵；其下離心，已至於此。可令閒諜，更誘其餘，此賊敗亡，將從內潰。且四鎮絕遠，皆是孤軍，卒欲益兵，頗難救急。近已敕牛仙客且送五千人，其餘驍勇，亦即繼發，並敕北庭計會。卿可與蓋嘉運相知，張皇國威，誠在此舉，俘滅醜虜，今也其時，勉樹邊勳，以成不朽。冬中甚寒，卿及將士比並如何，遣書指不多及。
敕王斛斯：累得卿表，知賊等肆惡，終冬不去，又聞將士與鬥，數有殺傷。諸胡攜離，將自此始，朕比為料，亦以為然。卿受寄遠方，悉心奉國，撫巡將士，皆得輸誠，萬夫一心，以少擊眾，雖有狂寇，固無遠憂。朕所懸官爵，惟賞忠義，苟能盡節，亦豈忘功？卿可慰勉將士，知朕此意，若有殊效，即具狀以聞。且蘇祿凶徒，本是烏合，今其師老，必有怨嗟。至如骨咄王子來投，已是其效；何國胡不受處分，亦是明徵；其下離心，已至於此。可令閒諜，更誘其餘，此賊敗亡，將從內潰。且四鎮絕遠，皆是孤軍，卒欲益兵，頗難救急。近已敕牛仙客且送五千人，其餘驍勇，亦即繼發，並敕北庭計會。卿可與蓋嘉運相知，張皇國威，誠在此舉，俘滅醜虜，今也其時，勉樹邊勳，以成不朽。冬中甚寒，卿及將士比並如何，遣書指不多及。
敕蓋嘉運：卿久在邊鎮，庶事用心，又去年出兵，冒遠入賊，諸下皆賞，卿豈無功？言念忠勤，不忘褒進。今授卿雄要，仍兼舊官，宜知朕心，當重寄也。突騎施雖請和好，其意不真，近敕彼軍與天山計會，當審觀事勢，遠著候人。若有形勢，事資先據，如無應會，不可虛勞，勢在臨時，固難遙斷。秋後漸冷，卿及將士已下並平安好，遣書指不多及。
敕瀚海軍使北庭都護蓋嘉運及將士已下：蘇祿爰自今夏，連犯西陲，犬羊之群，屯結不散。誠欲出其不意，乘虛以放，凶黨聞此，必自解圍，卿識朕心，有符成料。比王尚客至，聞已出師，窮冬絕漠，荷戈冒險，又聞有所擒獲，張我國威，言念忠誠，良深賞歎。在此行也，四鎮狂虜，必應抽退，彼既有效，應合敘勞，兼雲擒獲，人當優賞，宜具實狀，一一以聞。然此賊為惡，勢將未已，若困窮蹙，實則不知，安西近亦加兵，卿彼士馬自足，可與王斛斯計議，逐要圖之。春初餘寒，卿及將士已下並平安好，遣書指不多及。
敕四鎮節度副大使安西副大都護王斛斯：蘇祿忘我大惠，敢作寇讎，屢犯邊城，將肆其惡：雖禽獸是似，而天地不容。卿等義心，固所發憤，朕已敕河西節度使牛仙客，令河西於諸軍州及在近諸軍簡練驍健五千人，並十八年應替兵募五千四百八十人，即相續發遣。卿可與蓋嘉運計會，取彼道便，隋事進討，使此賊救首救尾，形勢分離，本既鳥合，勞則自潰。若以計取，可不戰而擒，若守而不攻，益為後患。卿彼諸將，皆是舊人，既諳山川，又能料敵，兼與北庭並力，事亦可圖，無為端然連年受弊。所緣邊鎮要切，委卿臨事籌之，可與蓋嘉運審量，勿為彼此之計也。所緣兵募行賜，則令所由支遣，已別敕牛仙客訖。四鎮蕃漢健兒，並委卿隨所召募，可得幾許，仍具數奏聞。史震襲父可汗，即令彼招輯，兼與卿計會，並臨事處置，無失所宜。冬中甚寒，卿及將士已下並平安好，遣書指不多及。
敕四鎮節度副大使安西副大都護王斛斯：蘇祿忘我大惠，敢作寇讎，屢犯邊城，將肆其惡：雖禽獸是似，而天地不容。卿等義心，固所發憤，朕已敕河西節度使牛仙客，令河西於諸軍州及在近諸軍簡練驍健五千人，並十八年應替兵募五千四百八十人，即相續發遣。卿可與蓋嘉運計會，取彼道便，隋事進討，使此賊救首救尾，形勢分離，本既鳥合，勞則自潰。若以計取，可不戰而擒，若守而不攻，益為後患。卿彼諸將，皆是舊人，既諳山川，又能料敵，兼與北庭並力，事亦可圖，無為端然連年受弊。所緣邊鎮要切，委卿臨事籌之，可與蓋嘉運審量，勿為彼此之計也。所緣兵募行賜，則令所由支遣，已別敕牛仙客訖。四鎮蕃漢健兒，並委卿隨所召募，可得幾許，仍具數奏聞。史震襲父可汗，即令彼招輯，兼與卿計會，並臨事處置，無失所宜。冬中甚寒，卿及將士已下並平安好，遣書指不多及。
敕王斛斯：累得卿表，知賊等肆惡，終冬不去，又聞將士與鬥，數有殺傷。諸胡攜離，將自此始，朕比為料，亦以為然。卿受寄遠方，悉心奉國，撫巡將士，皆得輸誠，萬夫一心，以少擊眾，雖有狂寇，固無遠憂。朕所懸官爵，惟賞忠義，苟能盡節，亦豈忘功？卿可慰勉將士，知朕此意，若有殊效，即具狀以聞。且蘇祿凶徒，本是烏合，今其師老，必有怨嗟。至如骨咄王子來投，已是其效；何國胡不受處分，亦是明徵；其下離心，已至於此。可令閒諜，更誘其餘，此賊敗亡，將從內潰。且四鎮絕遠，皆是孤軍，卒欲益兵，頗難救急。近已敕牛仙客且送五千人，其餘驍勇，亦即繼發，並敕北庭計會。卿可與蓋嘉運相知，張皇國威，誠在此舉，俘滅醜虜，今也其時，勉樹邊勳，以成不朽。冬中甚寒，卿及將士比並如何，遣書指不多及。
敕北庭都護蓋嘉運：近得卿表，知舊疾發動，請入都就醫。欲遂來表，慮有邊要，萬一失便，雖悔何追？且蘇祿猖狂，方擬肆惡邊城，經冬不去，西州近複燒屯，亦有殺傷，想所聞也。此賊諸頭抄掠，虜眾已疲，亦無能為，正可取便。至如西州近者有賊，其數無多，烽候若明，密與兩軍作號，首尾邀擊，立可誅翦，何為當軍自守信？賊公行來有損傷，去無關鍵，豈是邊鎮之意也？且西庭雖無節度，受委固是一家：有賊共除，有患相救，萬里之外，何待奏聞？自此之後，必須用意，今遣醫人將藥往，可善自將療。春初餘寒，卿及將士並平安好，遣書指不多及。
敕瀚海軍使北庭都護蓋嘉運及將士已下：蘇祿爰自今夏，連犯西陲，犬羊之群，屯結不散。誠欲出其不意，乘虛以放，凶黨聞此，必自解圍，卿識朕心，有符成料。比王尚客至，聞已出師，窮冬絕漠，荷戈冒險，又聞有所擒獲，張我國威，言念忠誠，良深賞歎。在此行也，四鎮狂虜，必應抽退，彼既有效，應合敘勞，兼雲擒獲，人當優賞，宜具實狀，一一以聞。然此賊為惡，勢將未已，若困窮蹙，實則不知，安西近亦加兵，卿彼士馬自足，可與王斛斯計議，逐要圖之。春初餘寒，卿及將士已下並平安好，遣書指不多及。
敕契丹知兵馬中郎李過折等：卿比在蕃中，已知才略，一此行事。十倍所聞，既立殊勳，又成大節，何其壯也！可突於狡算翻覆，人麵獸心，事其酋長，不忠不義，處其種落，無信無恩，專持兩端，隨事向背，而屈烈愚蔽，與之同惡。卿比觀變，實為遠圖，誅元凶而存一蕃，行權宜而合正道，所全者大，所慮實深，今諸部怗然，皆卿之力也。且頃者攜叛，又甚崎嶇，羊馬不保於孳生，田疇不安於耕種，寄命山穀，並力幹戈，總由頑凶，致此勞苦。向若無卿此舉，信彼所行，以疲弊之殘人，當驍雄之巨眾，彼則朝夕奔命，此方歲月攻守，而眾寡不敵，殲滅有期。賴卿先見之明，遽為轉禍之計，以救萬人之命，以成萬代之名，豈獨大功？真為上智。今將疇其井賦，異姓封王，以旌厥庸，且有後命。在彼初有變故，乍應驚擾，百姓既知，想當安怗，卿可與張守珪量事處置，務逐便宜。今既一家，愛同赤子，惟其所欲，隨事撫存。春初尚寒，卿及衙官刺史縣令並百姓已下並平安好，遣書指不多及。
敕突厥伽可汗：比數有信，知彼平安，良足慰也。自為父子，情與年深，中閒往來，親緣義合，雖雲異域，何殊一家？邊境之人，更無他慮，甚善甚善！此是兒可汗能為承順，副朕之所親厚，人閒恩好，無以過之，長保此心，終享福祿，子孫萬代，豈獨在今？比秋氣漸冷，卿及平章事首領部落並平安好，遣書指不多及。
敕突厥兒可汗：內侍趙惠琮從彼還，一一口具，深慰遠懷。兒表中猶言前年退馬多，兼雲蘇農賀勒、處羅達幹三年在此。與兒更無閒外，庶事一家，所以趙惠琮去時，皆以實報，今者來報尚未體悉。且去年所將馬來，前後數倍常歲，至於好惡，未必皆以兒知。其中老弱病患，及軀格全小，不堪駕馭，如何總留？所以略簡多少，仍是十退一二，是於兒處大為存情，何故來章尚嫌多退？必若留售惡馬，亦恐諸蕃笑人。兒既君長北蕃，複與朕為父子，須存分義，使遠近知之，勿信下人專由利動。蘇農賀勒、處羅達幹等續續市買，甚有次第，雖校遲少許，物並好於往時，不久當回，亦勿怪也。所欲遣使來者，既為父子之國，來往迺是尋常，須知平安，複申朝覲，佇聞來使，用慰朕心。冬中極寒，兒及平章事首領百姓並平安好，所有委曲，皆使至口具，遣書指不多及。
敕劍南節度使益州長史王昱：近得卿表，知蒙歸義等效命出力，自討西蠻彼持兩端，宜其殘破，苟非生事，定是輸忠，亦卿等指麾，更張遠略。諸部所請朝貢，及蒙歸義等立功，並委卿料，若合行賞，豈有不來？時尚炎蒸。路且修阻，郵傳之弊，公私可知，亦雲重勞，非是有惜，想卿臨事，思其所宜。緣蠻落初寧，當須計議，若欲入奏，亦任蹔來。春晚極暄，卿比如宜，遣書指不多及。
敕突厥登利可汗：日月流邁，將逼葬期，悲慕之心，何可堪處？朕以父子之義，情與年深，及聞宅兆，良以追悼。前歌利施頡斤至，所請葬料，事事不違，所以然者，將答忠孝。故喪紀之數，禮物有加，道之所存，地亦何遠？今又遣從叔金吾大將軍佺持節吊祭，兼營護葬事。佺宗室之長，信行所推，欲達其情，必重其使，以將厚意，更敦前約。且以為保忠信者可以示子孫，息兵革者可以訓疆揚，故遣建碑立廟，貽範紀功。因命史官正辭，朕亦親為篆寫，以固終始，想體至懷。春初尚寒，可汗及平章事部落並平安好，遣書指不多及。
敕突厥兒可汗：內侍趙惠琮從彼還，一一口具，深慰遠懷。兒表中猶言前年退馬多，兼雲蘇農賀勒、處羅達幹三年在此。與兒更無閒外，庶事一家，所以趙惠琮去時，皆以實報，今者來報尚未體悉。且去年所將馬來，前後數倍常歲，至於好惡，未必皆以兒知。其中老弱病患，及軀格全小，不堪駕馭，如何總留？所以略簡多少，仍是十退一二，是於兒處大為存情，何故來章尚嫌多退？必若留售惡馬，亦恐諸蕃笑人。兒既君長北蕃，複與朕為父子，須存分義，使遠近知之，勿信下人專由利動。蘇農賀勒、處羅達幹等續續市買，甚有次第，雖校遲少許，物並好於往時，不久當回，亦勿怪也。所欲遣使來者，既為父子之國，來往迺是尋常，須知平安，複申朝覲，佇聞來使，用慰朕心。冬中極寒，兒及平章事首領百姓並平安好，所有委曲，皆使至口具，遣書指不多及。
敕突騎施毗伽可汗：天地有正位，鬼神有正主，敢此違犯，必有禍殃，不信朕言，但試看取。可汗雖為君長，實在幽荒，陰陽之氣，偏僻如此，縱欲自大，其如天何？往年可汗初有冊立，以我國家常為勢援，諸蕃聞此，不敢動搖，是我有大惠於可汗，行陰德於彼國。自爾以後，二十餘年，情義相親，結為父子，可汗身自不覺，豈不知彼之大援？而戎俗少義，見利生心，故闕俟斤入朝，行至北庭有隙，因此計議，即起異心，何羯達所言，即是彼人自告。蹤跡已露，然始行誅，邊頭事宜，未是全失。朕以擅殺彼使，兼為罪責，北庭破劉渙之家，仍傳首於彼，可汗縱有怨望，亦合且有奏論，朕若不依，舉兵未晚。而迺總無來狀，即起凶謀，侵我西州，犯我四鎮，連年累月，馬死人亡，於群胡已聞怨嗟，於國家豈能大損？中閒使哥德都耽及安胡數半泥臨河來此求和，朕亦信受，故遣使相逐，具宣往意。其後審觀形勢，全是詐欺，故密敕半道令回，豈是元心有負？自爾之後，侵犯不絕，可汗有何兵眾，遂此憑陵？諸國聞此，豈不得計？約算已西諸國，未敵我一兩大州，可汗亦應先知，何煩遂爾為惡？況安西北庭將士，皆是鐵石為心，可汗具諳，不煩更道，此則承前輕舉，彼自無義，卻以我為失，無迺重其過乎？
可汗向若有禮，以理論奏，闕俟斤下羊馬數雖稍多，欲為補答，亦何足難？惟費一州庸調酬還，則已大多。而迺無義為讎，暴我邊鎮，孤城小堡，倉卒見危，大率而言，其數非少。彼若計索馬價，我亦須得此物，忝是有識之類，可不自解思量？又可汗正為寇敗，闕伊難如從我界過，蔥嶺捕獲，並物奏來。所有蕃書，具言物數，朕皆送還讚普，其中一物不留，可汗亦以此為詞，謂言朕留此物。且蕃中貧薄，所見不廣：銀瓶香子，將作珍奇；黑毯赤縻，亦為好物。我中國雖在貧下，固不以此為貴，可汗宜識此意，勿妄生詞。且闕伊難如越界，可汗複邊頭作梗，如此不捉，更捉何人？適是邊軍明其用命，觀可汗求和之意，似未有真心，隻擬誘引國家，乘便取利，如此等事，何用為之？我國守信如天，終不欺物，謂天無信，物自無知，然於四時，終不差也。可糊蕭遂能為惡，朕當別有處分，三二年內，試看若為。必其自省前非，更思恩舊，朕即棄舍大過，父子如初，可汗更有何憂？百姓皆得安樂。一任可汗自料，朕亦不複多言，一一在使者口具。秋中漸冷，可汗及公主衙官纛官首領百姓並平安好，遣書指不多及。
敕突厥兒可汗：內侍趙惠琮從彼還，一一口具，深慰遠懷。兒表中猶言前年退馬多，兼雲蘇農賀勒、處羅達幹三年在此。與兒更無閒外，庶事一家，所以趙惠琮去時，皆以實報，今者來報尚未體悉。且去年所將馬來，前後數倍常歲，至於好惡，未必皆以兒知。其中老弱病患，及軀格全小，不堪駕馭，如何總留？所以略簡多少，仍是十退一二，是於兒處大為存情，何故來章尚嫌多退？必若留售惡馬，亦恐諸蕃笑人。兒既君長北蕃，複與朕為父子，須存分義，使遠近知之，勿信下人專由利動。蘇農賀勒、處羅達幹等續續市買，甚有次第，雖校遲少許，物並好於往時，不久當回，亦勿怪也。所欲遣使來者，既為父子之國，來往迺是尋常，須知平安，複申朝覲，佇聞來使，用慰朕心。冬中極寒，兒及平章事首領百姓並平安好，所有委曲，皆使至口具，遣書指不多及。
敕突厥兒可汗：內侍趙惠琮從彼還，一一口具，深慰遠懷。兒表中猶言前年退馬多，兼雲蘇農賀勒、處羅達幹三年在此。與兒更無閒外，庶事一家，所以趙惠琮去時，皆以實報，今者來報尚未體悉。且去年所將馬來，前後數倍常歲，至於好惡，未必皆以兒知。其中老弱病患，及軀格全小，不堪駕馭，如何總留？所以略簡多少，仍是十退一二，是於兒處大為存情，何故來章尚嫌多退？必若留售惡馬，亦恐諸蕃笑人。兒既君長北蕃，複與朕為父子，須存分義，使遠近知之，勿信下人專由利動。蘇農賀勒、處羅達幹等續續市買，甚有次第，雖校遲少許，物並好於往時，不久當回，亦勿怪也。所欲遣使來者，既為父子之國，來往迺是尋常，須知平安，複申朝覲，佇聞來使，用慰朕心。冬中極寒，兒及平章事首領百姓並平安好，所有委曲，皆使至口具，遣書指不多及。
敕突厥兒可汗：內侍趙惠琮從彼還，一一口具，深慰遠懷。兒表中猶言前年退馬多，兼雲蘇農賀勒、處羅達幹三年在此。與兒更無閒外，庶事一家，所以趙惠琮去時，皆以實報，今者來報尚未體悉。且去年所將馬來，前後數倍常歲，至於好惡，未必皆以兒知。其中老弱病患，及軀格全小，不堪駕馭，如何總留？所以略簡多少，仍是十退一二，是於兒處大為存情，何故來章尚嫌多退？必若留售惡馬，亦恐諸蕃笑人。兒既君長北蕃，複與朕為父子，須存分義，使遠近知之，勿信下人專由利動。蘇農賀勒、處羅達幹等續續市買，甚有次第，雖校遲少許，物並好於往時，不久當回，亦勿怪也。所欲遣使來者，既為父子之國，來往迺是尋常，須知平安，複申朝覲，佇聞來使，用慰朕心。冬中極寒，兒及平章事首領百姓並平安好，所有委曲，皆使至口具，遣書指不多及。
皇帝問吐蕃讚普：比亦覺彼事勢有異，略加防備，仍未益兵。今得安西表來，莽布支率眾已到，今見侵軼軍鎮，並踐暴屯苗，先知彼有異謀，猶未自將至此者。且莽布支西出，朕先知之，前令問其行由，得報自緣別事，今迺為賊，負心如何？安西諸軍，去此萬里，倉卒遇敵，何暇奏裁？既彼交侵，必應拒鬥，倘有傷損，可無相尢。軍城鎮守之人，不可束手就死，事由彼起，深所谘嗟。且累代舊親，複新有盟約，彼既欺負天地，違犯鬼神，如此用心，更知何道？一往邊頭所備，隻緣慮有非常，今果如言，防迺不錯。突騎施異方禽獸，不可以大道論之，讚普與其越境相親，隻慮野心難得，但試相結，久後如何？於朕已然。義則合絕，但為誓約在近，親好又深，彼雖背恩，豈我尢效？先令奔問，欲盡舊情，必定為惡，別為之所。一昨遣內常侍劉思賢送公主封物，並每年國信物，見已臨路，適會表來。思賢此行，量其在道遲緩，今故令劉思賢判官劉明子先行，具宣往意。秋冷，讚普公主及平章事首領百姓並平安好，遣書指不多及。
敕磧西支度營田等使兼知長行事殿中禦史章仇兼瓊：近聞卿手足風緩，頗有所廢，而不敢言病，竭心在公，良用嗟稱，有古人之節。西庭既無節度，緩急不相為憂，藉卿使車，兼有提振，不獨長行轉運營田而已。事務方劇，氣候又偏，將攝之間，自須得所。今遣醫人將藥，就彼看療，可與之商量，隨病所宜。冬寒，卿比平安，遺書指不多及。
敕金城公主：數有來使，聞彼安寧，差慰遙心，想所知也。柔順之道，既以夙成，終始用心，貴於無失，惟此而已，餘不足言。所附物並依領，具有還答，並更附少信物，別有委曲，至宜領取。秋冷，念比何似？遣書指不多及。
