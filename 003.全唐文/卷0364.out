嚐覽尊德敘能，述古不作。竊所企慕，情發於中，顧有闕於慎言，誠見貽於尤悔者矣。然夫禁雞雖謬，周鼠徒珍，猶遇兼金以答，豈獨盧胡致哂？頃尋繹故中書令李鄭公百二十詠，藻麗詞清，調諧律雅，宏溢逾於靈運，密緻掩於延年。特茂霜鬆，孤懸皓月。高標凜凜，千載仰其清芬；明鏡亭亭，萬象含其朗耀。味夫純粹，罕測端倪。故燕公刺異詞曰「新詩冠宇宙」，斯言不佞，信而有徵。於是欲罷不能，研章摛句，輒因注述，思鬱文繁。庶有補於琢磨，俾無至於疑滯，且欲啟諸童稚，焉敢貽於後賢？於時巨唐天寶六載，龍集強圉之所述也。
昭明為神，神正直而已。其或歆夫諂祭，阨我生人，則神道喪矣。故明命鬼神，以為黔首。此神祠者，有吳公子諱季劄，賢而能讓，信必由衷，聽樂彰於識微，掛劍表乎心許。故以生則君子敬而讓之，沒則國人思而像之，宜其精氣作神，盛德為祀。日者時暘不若，澤國尢亢，露苗則暵，風葉其黃，俗憂無年，人慮艱食。我明太守兼江南東道采訪處置漳潮等六郡經略使彭城劉公名同昇，惠恤人隱，保釐東夏。仗樂胥之德，三英有粲；飛遹駿之聲，萬人所望。故聖主委連率之任，百姓獲名子之恩。布常始於人和，為政先於農祀，瞻彼雲漢，有事山川。南畝徒勤，西郊莫潤，駿奔執豆，殷薦明神。不待諒輔之積薪，用馨我公之禴祭，蚃斯應，屑窣有聲。油乎蔚雲，霈乎其雨，嚐未信宿，果諾願言。甘液驟霪於崇朝，飛潦滂流乎中夜。豈隻四境霑霂？固亦千里昭蘇，非神睿智聰明，憫厥士庶，非公之惠人勤稼，豐我粢盛，則不能鼓潤隨車，結欣遺秉者矣！詩不云乎？「無言不酬，無德不報」。況神昭我忠信，錫茲純嘏，福應宜答，則惟其常。是用嚴恭祀事，敬羞禮物，歌韎任，薦蘋藻，所用報也。夫道有著而用光，德可歌而宜頌。若神之德，皆可歌樂，焉有享其利而不報其功乎？江陰縣令竇修睦，樹德惟儼，立政惟明，惠愛洽於人心，操割駭於神用。獲斯介祉，潤我編，爰加繪事，用答靈祐。丞敬安孝、主簿盧泆、尉曲靄，抱幹時之具，蓄兼濟之才，發言勇於公忠，祇事勤乎夙夜。實勞跛倚，其吐馨香，不有君子，安能輯事？乃相與斫豐石，揚神休。是歲大唐天寶五載季夏六月壬午三日甲申記。
鴻漸字子選，濮州濮陽人。第進士，解褐延王府參軍，安思順表為朔方判官。安祿山亂，從肅宗至靈武，授兵部郎中，累除河西節度使。兩京平，徙荊南，封衛國公。廣德二年以兵部侍郎同中書門下平章事，進中書侍郎。以宰相兼成都尹山南西道劍南東川副元帥劍南西川節度副大使，入朝進門下侍郎。大曆四年卒，年六十一，贈太尉，諡文憲。
臣內顧微躬，自量拙人，無片善可取，無一事可稱。皆緣際會，參務軍國，屍榮竊位，公責所歸。且智小謀大，鮮不敗事，福過禍生，常然之理。一自嬰瘵，旬朔未瘳，大減服食，晦明異候。竊料氣力衰憊，恐先朝露，乞遂退閒，庶安形神。且臣素以疵賤，敢期貴遠？嚐慮薄質，不勝重任。今祿位俱極，過逾涯量，致此沈屙，得非害盈，思自損益，冀通神理。又不親政事，臥受寵榮，廢公曠時，益增慚懼。所以塵黷旒扆，至於再三，情迫於茲，敢有所隱？愚樸之性，陛下素知，漸加危頓，豈容矯飾？伏望罷其所授，貸以殘生。昔漢魏近臣，有暮年多疾，則賜告就第，或再起複位。若大限未盡，羸屙漸平，聖慈不棄，馳策非晚。重得珥貂彤庭，鏘玉紫墀，則竭力之日長，乞恩之時少也。如或殆至深慮，何必暫榮？儻生遂其誌，沒無所恨矣。實冀皇天聽用於上訴，太陽回舍於至誠，俯納誠祈，退令攝衛。衰年餘齒，殊私曲全，受賜則多，生涯之幸。
冬至祀昊天上帝，夏至祀皇地祇，請以太祖景皇帝配享。孟春祈穀祀昊天上帝，孟冬祀神州，請以高祖神堯大聖大光孝皇帝配享。孟夏雩祀昊天上帝，請以太宗文武大聖大廣孝皇帝配享。季秋大享明堂祀昊天上帝，請以肅宗文明武德大聖大宣孝皇帝配享。臣與禮官學官憑據經文，講求正義，事皆明白，理無可疑。去年又與薛頎、歸崇敬同見延英，備承聖旨：「祖宗配祭，宜以殷周為法；昊天時祀，一遵皇唐之禮。」德音詳定，久未施行。
百家寺宿蹟在太行山南。我唐天子所主之邦盡中國，中國山嶽以千數，太行為靈長。太行延袤且千里，有岩焉，肇自高齊，爰立茲寺。以其岩平易可容百室，故命之曰百家也。觀夫畫閣高懸，寒玉亂瀉，勢連重冥，居淩太虛，軼浮景以遠耀，帶流霞而飛動。信梵旅之寧處，又何必花為宮而瓊為池乎？周人滅齊，初隆中廢，隋氏踐位，厥名乃複。然而乾剛不周，生人畢墜於水火；佛日未明，像法與時而銷滅。物不可以終否，故天命既集於皇家。惟聖祖建元嗣，及我後赫赫在上，以整亂略，天平海清，庶物遂成，敖遊其中，則莫之夭閼已。雖❥❥蕞處，同慕緇錫，❥❥獸心，追崇塔廟。《詩》所「謂自西自東，自南自北，無思不服」矣，況於邇者乎？前此者禪師處忠，身具律儀，言為訓誨，萬眾蒙益，千里向風。故能磨嶄嵒，翦蘙薈，搖木斯拔，巨石必轉，儲供外辦，功費不貲，曆數十年，以授於門人曇最。最公則公之尚德也，敬求留事，懋跡先賢，行細一塵，誓深溟壑。由是特啟宏宇，易置高廊，抔土樹芳，貫石行水，動有方略，隨其便安。終今以來，假有尺塗片瓦之力，蓋無足雲爾。記有之：凝冬不沍，永日清暑，盈虛應期，漱浣流惡，廚北靈泉，利用之極也。傾崖前表，飛澇遠激，如晴，噴若風雷，寺西瀑布，威儀之觀也。雙峰坼雲，對壁爭峻，仰攀霄漢，下冥煙雨，岩上天門，通元之階也。一徑橫亙，紆餘乍滅，靜出猨鳴，視臨河嵩，隱見眉睫，極遠之路也。若夫奇擅修竹，嵇灶孫台，鄧封遺堆，玉仙餘水，昔人之休寄此地者，豈不宜哉？上座如航寺主英俊、都維那善等，蓋嚐聚徒而言曰：「處寂默者而以了心，資言說者亦以入義。非山林境勝，何以臻此內通？非文字旨遠，何以宣乎外法？會議刻石，來徵予詞。夫賢明之長，有博陵崔珪焉。其貳佐也，敦信之士，有崔伯嵓、韋無擇、崔皋焉。能成之俊，有趙璘焉，協無異謀，其敢勞讓？銘之曰：
岩岩太行，縱橫千里，環厚地兮。寂寂梵宮，懸處百仞，乘顥氣兮。毫光月滿，照清三界，破昏類兮。石為可久，文亦播揚，行佛事兮。
，元宗朝官左司郎中，出為會稽太守，加給事中。肅宗朝以太子賓客副郭子儀節度河中，終吏部尚書。
土惟三分，爵有五等，懋勳庸而賜祿，加道德以受封。故鄭伯虢公，旌於於家，酂侯曲逆，表乎漢代。鹹以胥寧帝道，宣翼王室，上殿而劍履不脫，立朝而讚拜不名，貴之與尊，粲然明矣。景也元朝上壽，百辟齊列，敷奏昌言，對揚休命，遠葉蕭何之軌，複同子孟之躅。若三台是職，雅符周典；如一命才登，須遵漢律。
禮備吉凶，義存燕享，苟嘉事之不體，豈刑書之獲宥？命夔典教，《虞經》所重；立政崇術，《王制》攸先。國家授才任能，講信勸學。鄭聲久放，不效文侯端冕；簫韶已陳，足使孔宣忘味。顧是胄子，舞斯嘉樂。不能請業，且服拳拳之道；而乃將撻，以速青青之刺。樂師巡列，蓋亦司存。賴先父之職官，敢有二習；為於予之擊拊，能閒六律。撻之不謹，謂得其忠，誠厚責而難邇，奚薄言之妄訴？將視了成訟，孰曰知言？以瞽皋為詞，何居昧識？德之不務，失鵠自可求身；過也必文，溺人無宜反笑。
澥字堅水。天寶中進士，累授左補闕、監察御史。奉使朔陲，露奏安祿山逆跡，反為所構，配流盧溪。至德初起為江陰令，徵拜祠部員外郎，遷刑部郎中。上元中加御史，卒。
罔兩謂形，豈伊天造？試一商搉，此焉探討。謂之小入乎無間，謂之大達於蒼昊；雖則名參於異物，抑亦理齊於至道。今將議其旨，窮其色。為涅而不緇，為係而不食；或托之於鱗介，或生之於羽翼。謂子有回日之役，謂子有戴山之力。向若執盈似虛，大白若黑；黽黽有難名之稱，乘乘有可尚之德。苟不然者，人將奚則？彼逐者影，動每相依；既不可逼，又不可違。淩青冥而對舉，投汗漫而雙飛；鑒秋葉而逾靜，臨夕陽而暫微。彼何事而相托？此何心而所希？罔兩曰：我形子影，我應子追；我憑子之狀，子假我之威。寧論立兮與坐，夫何操而不持？似都捐於視聽，宛冥合於希夷。未識形為影之主，影亦形之賓；詎可貴之於動息，又何怒之於因循？使惡跡者止其足，厭影者蔭其身。子之意兮焉適？唯此求而得仁。更憶班固麗藻，漆園清真；述幽通於前烈，繼逍遙於後塵。沈唫染翰，顧慕書紳。於是稽乎古，陳乎義；常未得其一端，固多慚於明試。
察，河東人。第明經，五遷殿中侍御史，由大理丞出為興州別駕。時齊汗請斥王毛仲，察漏其語，再貶皇化尉。
鄭遠納錢五百萬，將女易官。先朝以元忠舊臣，操履堅正，豈獨尚茲賢行，實欲榮其姻戚，遂起複授遠河內縣令。遠子良解褐洛州參軍，既連姻國相，父子崇赫。迨元忠下獄，遂誘和離，今日得書，明日改醮。且元忠官曆三朝，榮躋十等，雖金精屢鑠，而玉色常溫。遠胄雖參華，身實凡品。若言齊鄭非偶，不合結縭；既冰玉交歡，理資同穴。而下山之夫未遠，禦輪之已周。無聞寄死托孤，見危授命，斯所謂滓穢流品，點辱衣冠。而乃延首❥陬，宜從擯斥。雖渥恩周洽，刑罰免加；而名教所先，理資懲革。請裁以憲網，禁錮終身。
聖人常夕惕而不寐，懼時令之有失；欲禦雹於明年，必藏冰於是日。深山窮穀於是收，桃弧棘矢而後出。蓋所以息天時之暴沴，萬國家之元吉。不然者，當純陽之用事，有伏陰之相蒸；炎雲際天而凍雨驟落，芳草竟野而淒風暴興。夫傷穀者莫大於雹，禦雹者其在乎冰；俾四時之事不悖，信《七月》之詩有征。日臨下土，時在北陸；乃命淩人，出斯冰穀。威刺刺而正切，聲剌剌而軒速；雖暫勞而可倦，終永寧以多福。今國家酌於故實，考於先王。雖雹可以禦，亦冰其是藏；等至仁於天地，曾何咎於陰陽？斯道可久，百王不改，苟或失之，四方何罪？周官之禮是具，魯史之言斯在。抑為人者仰於食，動於天者唯其德；苟能用於天道，自可忘其帝力。夫如是，用天與地，自南自北；寧有夭折之苦，曾無凍餒之色。若待反時之為災，其何禦之能得？
殷其，在南山之隈。黑蜧翔雲暗天起，黃雀驚風動地來。飄忽兮霏煙驛霧拂樓台，慘烈兮飛砂走礫揚塵埃。波濤翻而海水激，樹根拔而山石摧。於是陰陽交戰，晦明相賊。或擊或馳，乍通乍塞；望騰蛇之上下，見飛龍之南北。電光開而山澤紅，雨氣合而原野黑；威聲奮擊於霄漢，逸響振動於都國。爾乃隱軫徘徊，謂高天壓而泰山頹；鼓怒發泄，謂厚地震而梁木折。聲之所射者向無不碎，氣之所奔者中無不絕。值石則片片冰開，當樹則重重瓦裂。其為始也，則赫赫奕奕，若烈風猛火之燎昆侖；其為終也，砰砰轟轟，若決水轉石之潰龍門。擬戰鼓則三軍亂擊，方戎車則百兩齊奔；川嶽為之搖蕩，天地為之晝昏。豈直聞之者掩耳而奪氣，見之者瞑目而埋魂，若斯而已哉？觀其咈鬱氤氳，騰波磊落；輝光之所倏閃，聲氣之所噴薄。豈在微而應？必有感而作。擊齊堂也，識孝婦之懷冤；震魯廟也，哂佞臣之隱惡。故導風伯，從雨師；以豐隆為號令，以列為鞭笞。洪崖飛霆以瀝液，奔源走沫以流漦。迫鯨鯢使蹭蹬，怛蛟螭使躨跜；鼃黽喪明於灶穴，鱣鮪失路於庭墀。當此時也，別有讜履奸慝事兼狂狷，想人孽之無逃，慮天災之有譴。各憂心而股栗，鹹戢驚而肉戰；惟重華順之而不恚，宣民驚之而不變。若乃依仁遊藝之伍，含道養性之流；心且靜而神逸，名既揚而行修。通人倚柱而坦蕩，孝子繞墓而思柔，苟有言而寡悔，夫何懼而何憂？亂曰：「我何憂兮憂天怒，豈不欲往兮為多露。我何懼兮懼天威，豈不欲往兮露未晞。素履直載，時道善肥。古而可作，吾與同歸。
伊昔三方列峙，惟魏宅中；五都分設，因鄴為宮。北走邯鄲燕薊，南馳鄘衛河潼。於是聖武，欽若啟戎；締經國之初構，立濟世之元功。受命而創洪業，取威而定群雄。土德王始，炎靈告終；天滅漢曆，國封魏公。黃星徵於分野，素秋建於茅社。諏良日兮禦靈壇，坐千乘兮馳六馬；錫彤弓兮張海外，受金印兮安天下。不飭不美，無以壯哉；營宮營室，是為王者。乃僝梓匠，掄瑰材；伺農隙，悅子來。六府垂象，制文昌之廣殿；百工獻藝，造銅雀之高台。壯閶闔於昭回，軼沆瀣於煙埃；俯臨而淦水合，仰觀而宇宙天開。返道截梁兮漫延，經{移}縞壁兮徘徊。連雙闕於日表，飛累榭於雲畏；崒如五嶽幹霄而岌立，{山對}若三山出海而崔嵬。金雀踶甍而欲翥，玉螭盤柱而將回。召詞人於華屋，留舞客於瑤杯，登高必賦，無遠不該。洎乎鞠旅邛筰，反旆鹹洛，雖納漢以吞江，終頹山而擠壑。遷神於建始之殿，返葬於壽陵之郭；慷慨遺文，淒涼舊閣；樽盈玉座，燈映蘭幕。婕妤妓人，鼓舞歌唱；當春月而朝臨，悵日暮而西望；見松柏之成行，愁歌舞之相向。異哉！戰雖必克，愛亦有捐；戰可以力勝，愛難以威全。撫四子兮魂斷，念六宮兮涕漣；何壯圖之夭閼，而閨思之嬋娟？紆曲念於弊履，昏盛德於繁弦；非達人之所係，豈至尊之宜然？歲月其除，君王安在；出入三國，芟夷四海；號諡殊徽，質文異采。及石氏之謀帝位，高歡之竊神器雖修舊而增崇，竟移時而改代。銅龍噴水，似落九天；金鳳銜珠，終淪五彩。我君遑遑，行指鄴旁；吊古太息，馮高獨傷。東郊道兮蕪漫，西原樹兮微茫；露窟吒兮泣蒼蘚，風蕭梢兮悲白楊。妝樓歇豔，畫閣銷香；陂陀岩兀，巋{山危}摧藏。井幹滅兮有遺甃，殿垣毀兮無華構。但見蓁蓁蒿棘生，複看觺觺饑鼯門。雨嘯幽魕，月哀離狖；宿莽撐骨，危巢覆鷇。平皋晚兮拱木生寒，紫陌昏兮黃埃奪晝。人壽幾何？留恨日多。追士衡以投吊，效明遠以作歌。歌曰：
銅雀蒼蒼對古馗，清風切切有餘悲。試憶望陵三五夜，便是西園明月時。
天何言哉，信陽去而陰來；器之形矣，必虛往而滿止。埏埴為質，惟人為軌。靡不有初，方應物以虛已；鮮克有卒，因藏鏹而見圯。其中也幽幽冥冥，其外也青青熒熒。積而不散，持莫能久；何始吉而終凶，竟出無而入有。豈獨夫魯廟欹器，中則正而滿則覆；周陛玉人，和其容而端其口？譬高流而岸圻，等珠盈而蚌剖。日中則昃，月滿則虧。故君子終吉以流誡，天地勞謙而自卑。另有孫宏舉賢，不患於貧窶；長倩投贈，竊勵於風規。苟欲全身而避害，固可翹動而鑒斯。
聞夫日中則昃，鼎折則傾；月容守而忌滿，神道福謙而害盈。聖人察兩曜之度，觀萬物之情。知務進者危於不止，擬貪取者敗於幾成。爰制座右，與人作程；開其可誡之跡，加以必覆之名。然而不增不減，能正能平；考低昂而必應，亦有效於權衡。爾其顛沛是虞，包藏自縱。或益之而損，故至其滿成覆餗之凶；或損之而益，故當其無為有器之用。且聖人云：其脆乃破，其安易持。則何不避禍於將盈之日，圖全於未兆之時？力小任重，鮮不克敗，滿而既溢，傾必從之。亦猶富不與侈會，貴不與驕期；若以馬而喻馬，則念茲而在茲。又曰：積德不積財，無為故無敗；貪祿者致禍，增高者致壞。是以古人作則，為今人之師；前車覆軌，誠後車之誡。借如乃武乃文，岩廊之君；一生一死，繁華之子。故當觀其所由，察其所以。嗟乎！福兮福所伏，禍兮福所倚，既禍福之無門，信吉凶之由己。且喪道則貪邪，貪邪至於喪生；知足則不辱，不辱在於知止。苟欲圖安以遠害，又宜去彼而取此，則知欹器之器大哉，吾將以為教始。
得鄒人告孔叢子居親，禫服鼓琴而作樂。叢子曰此是子輿梁山之琴曲古器，不伏。
地惟洙泗，人參鄒魯，闕里之詩書斯在，奄中之禮樂不渝。孔叢子風樹搖悲，寒泉動思，霜露雲惕，日月其除。是以君子為難，子皋親喪而永慕；先王制禮，孟獻禫懸而不樂。既祥絲屨，見孔父之深議；行奏綺琴，聞子輿之雅操。且恩懷罔極，五日樂禁於成聲；哀貫終身，逾月禮通於作樂。去順效逆，魯史稱其速禍；朝祥暮歌，鄒人據而興誚。節哀順變，雖殊念始之心；以今況昔，未悖送終之禮。欲加之罪，其如詞乎？
封植之規，盛自三代；享祭之設，編諸五禮。故存欲其貴，梁竦發勞人之言；沒憂其祀，若敖興餒而之歎。乙祖幸攀日月，視列山川，堂構不貽於謀孫，廟食遂虧於厥祖。乃雲可薦，孰致其嚴？洪業不享其牲牷，明懷誰歆其黍稷？所司重從周之訓，糾以常刑；愚者昧反魯之言，尚多紛訟。彼不愛禮，奚能舍諸？須寘恒辜，雅符通議。
甲道窮靈府，藝盡數原，探鄒衍之幽谷，總洛閎之妙術。洞律呂相生之算，尚陰陽更配之理，推計必究其精微，變育乃均乎造化。言其孕子，如逢蘭夢之徵；語以好仇，似葉楊生之慶。且智殫風律，尚有革於京生；況妙極元穹，豈無知於鄧道？稽之自古，尚不為妖；察之於今，如何結罪？告者無理，咸從配之。
田園燕坐，知陶潛之罷職；冠冕已掛，見疏公之出祖。雖吏由推擇，而道在雲山。脫幘而行，不顧棲鸞之局；觸網嬰坐，何逃建隼之司？必也避譴韜光，輒去無宜免幘，況乃銷聲自逸，既往不咎掛冠。緬維晉史，詎抵蕭章，矧當堯舜之代，宜縱巢由之隱。欲加之罪，其無詞乎？棄高蹈而可嘉，雖小吏而何失？竊詳州斷，未葉通規。
有五品祭寢不祭廟，饌用索牛。禦史劾：於寢則以陋，於饌則以泰。訴雲禮令無違。
命分九等，以庸制爵，禮有五經，莫重於祭。先王所以致理，孝子為能饗親。乃如之人，茲率厥典，敬無忘於如在，道有孚於不默。黍稷惟馨，籩豆有楚，哀樂相半，必睹僾然之容；軒裳已登，非複傷哉之歎。且禮或豐殺，法從沿革，無廟於寢，在今令而則然。求牲而饌，徵古訓而奚失，嗟夫禦史所劾，恐傷曾孫是宜。
費城之井，昭然道周。土缶舊得，石幹今修。征《大易》之不改，垂一善於千秋。
夫《大易》究天地之心，《老經》遊道德之奧。非先非後，無始無終，不行而至，不疾而速。跨億齡而超萬祀，不以為長；馳寸晷而迫分陰，寧雲是促？寒暑乘之而斡運，四時行矣；動植稟之以資生，萬物成矣。若乃注元精而懸鬥極，皇運以興；陶正氣以立乾維，帝圖爰啟。故軒後以道，登於雲天；唐後以德，遜於尊位。其餘法寶，曆總璿衡，皆以衝妙宰域中，元通禦天下。逮秦皇慢德，漢武驕真，幸集靈之宮，遊祈年之館，心非至懇，意屬無厭，徒健羨於一時，竟貽嗤於萬代。眷言魏晉，鹹瑣瑣焉，迄至陳隋，並區區者。是知道之昌也，無為之化若斯；道之喪也，有累之求若此。然則否終則泰，窮變乃通，得之一朝，必複昌運。我大唐之禦極也，應盤古而開混沌，法太乙而掃欃槍，降靈元始之前，提象太初之外。乾坤翕辟，飛龍之德在天；河洛經通，神馬之圖出地。高祖神堯皇帝鑣宮授籙，推亡懷負勝之圖；太宗文武聖皇帝蘴戶收祥，馭朽握瑤光之運。高宗天皇大帝撫大鈞而司左契，執大象而禦中樞，籠徽於七十二君，飛英於萬八千歲。中宗孝和皇帝小心恭孝，大度寬仁，上奉宗祧，下安黎庶。睿宗大聖真皇帝神功不宰，聖謨廣運，以由庚而安壽域，以洪範而享昌年。開元神武皇帝變代重光，創業垂統，撥亂反正，應天順人。知微知彰，朝北辰而刊玉；惟精惟一，會九牧而鑄金。惟幾也，能使遐邇肅清；惟神也，能使幽明暢謐。濛汜抵於暘穀，同文同軌；火阪際於冰邱，一尉一候。其公卿也，則伊周、讚翼，其牧守也，則邵、杜綏懷。文以公成，虞庠有籯金之業；法惟刑措，夏台鮮辨璧之疑。爾其南畝澄清，有如京如坻之積，東山舉逸，無在薖在軸之幽。大樂舉而音律諧，大禮備而威儀整，俗知和樂，人識訓章。加以九苞六象之禽，止庭巢閣；雙觡五蹄之獸，入囿馴郊。慶雲舒玉葉之陰，甘露灑金莖之潤，海貝積而江珠滿，山車至而澤馬來。其餘絕瑞殊尢，應圖合牒者，不可勝紀焉。由是赤駱青旂，坐明庭而頒國政；金繩玉版，封日觀而紀天符。曷以臻茲？蓋皇上得玉真之要道也。故能範圍三大，陶冶六虛，侯其禕而，眄其美矣。衝陽觀者，梁普通三年刺史邵陵王奏置，奉詔造焉。其觀當置之際，山頂常有雙鶴棲托，每天氣清朗，日色晴明，西飛雲衢，東至廬嶽。其居也，乃爽塏之層阜，博敞之奧區。南眺平原，北臨激水，鬆子之峰非遠，王喬之嶺猶存。左對崇岩，右瞻穹岫，排雲掩日，背陰向陽，狀若幃屏，《圖經》之載數矣。以其仙鶴衝翥，居處向陽，二美可嘉，故有衝陽之稱矣。其地也，上躔景緯，牛鬥寓其精；下料山澤，廬江嶮其鎮。徒觀其數峰雜壑，浪水階，風被邃庭，雲華鏤楶。瑤林寶蕊，仿佛三珠之麗；邃宇崇堂，依稀七寶之飾。真容式備，道氣殊高。少華金童，捧香爐而入侍；太清玉女，持真訣而來儀。鑿沼營壇，宛在風塵之外；藥堂經藏，蕭然鬆石之間。此實元聖之殊庭、列仙之遊館也。逮於垂拱四年冬，遂為野火所侵，回祿揚光，軒廊發焰。焜山之火，燎及芝田；麋氏之災，煙侵桂棟。致令元門殆毀，仙構俄傾。迄至開元之初，猶闕真君之院。爰有北嶽先生洞元蘇慕道等，凝真牝穀，養素清溪，長往之跡逾高，幽貞之誌彌遠。多端濟物，寡欲探微，痛此荒蕪，乘茲舍施。衣布之外，衾被罔留，撫遺跡而興工，想全摹而崇葺。日役攸勸，風匠是憑，洞開妙門，式圖真彙。炳乎丹鋪翠幌，奐若秋水春台。鏤度元關，重莊昔像，影升元籥，更飾仙儀。鳳憩龍盤，宛然功備，把十蹈五，鉤繩極妙。能事斯畢，不其然矣。
刺史趙郡李訥，弓傳虎石，將軍橫北塞之勳；構襲龍門，司隸擅東都之望。愷悌君子，名教中人，詞場則蘭桂叢生，學海則蓬壺對出。聲流宸扆，道暢黎蒸，風符三月之春，人荷二天之福。別駕趙郡李承允，即州將之族父也。長史京兆韋公允、司馬滎陽潘公綬，並題輿九派，展驥二梁，雅譽邁沂土之歌，美政完荊南之價。化宣千里，無勞庾亮之書；功讚六條，自得應詹之佐。司軍功參軍長孫子尚、司倉參軍姚令珣、員外司倉參軍江克勵、司兵參軍孫司弼、司法參軍張延祚、參軍陳德直、嚴幹等，八音繼響以同舉，五色聯暉而異趣。鳳藻揚日，鶯遷弄春，梁竦深恥，屈為州縣，王彬博綜，甫就典兵，徐稚枉器於功曹，楊珠屈聲於從事，豫章擢七年之秀，鷦鵬即六月之圖。縣令黃撝主簿周暉尉宋不羈、孫匪逸等，並椅桐杞梓，珠貝球琅，禮樂專門，詩書領藝，家邦共理，忠孝相資，博通應時，恭勤揆務。嚴明既斷，擿伏如神，割滯豈異於解牛，繩愆不殊於逐鳥。鄉人楊公定、周仁珙等，茂族高門，魁岸豪傑，或掛冠而從三樂，或結轡而騁九衢。鹹舍淨財，以追冥祐，具題爵裏，勒在碑陰，所冀證福今生，銷災往劫。某頃因祗役，齊沐朝真，躬謁崇祠，睹茲勝躅。悠然長想，悵矣高風，此際綱維，道明祈請。雖幼懷輕舉，竊好神仙，未逢太上之家，不遇麻姑之席。自惟庸鄙，輕讚元功，何敢述其天倪，但且書其甲子。昭宣不朽，而為頌曰：
大哉元氣，邈矣真圖。寧窮妙象，罔究鴻爐。道氣方振，澆風未敷。發暉元籙，何賢墨儒。睢盱莫測，蚃難名。蟬蛻滓濁，神遊太清。沈屍載起，枯骸更生。韜光秘訣，養正真經。變相從彫，驅淳入詐。質文互起，昏明遞謝。燧火禦圖，觀龍演卦。詭類千品，殊形萬化。鳴呼主唐，異聖重光。化吞邃古，聲超上皇。六幽允塞，三靈再昌。禦九登運，得一乘陽。稟惟皇猷，光宅天休。張我元籥，清我道流。雙童晚憩，四子晨遊。山棲白鶴，關度青牛。至人有為，重爻是考。芸閣三襲，琳鑒七寶。海聖澄真，天神禦昊。含漱靈液，規模元老。一人有慶，萬姓攸資。仰稽真宰，式煉精思。往焚仙桂，今植靈芝。惟其嗣美，賴我真師。王命良臣，作牧江曲。英英佐貳，濟濟寮屬。中和演化，威恩動俗。眾妙所歸，群生是屬。廬峰之右，吳江之南。仙居隱隱，邃宇耽耽。道原巨濟，洞穴難探。荃微思拙，文何以堪。
荃官左羽林兵曹參軍，直翰林學士內供奉上柱國。
遁甲開山，以方色受土，水行作鎮，元枵司野，截巨壑以波委，指平陸而海清。壓旄頭，柱王國，蔽虧日月，棲泊雷電，可久可大，取諸恒也。恒之靈，藏往知來，威遠懼邇。陰陽不測之謂神，神聰明正直，害盈福謙，裨我淳黎，荒劄不勃。拯膏雨，佐秋成，再蠶獻功，六擾呈逸，有孚孕缶，奚貴而無位哉？古者天子望於山川，遍於群神，未嚐王五嶽而公四瀆。大唐開元大寶聖文神武應道皇帝登泰山，躡社首，範圍天地，幽讚於神明，柔兆載上元。庚寅詔曰：「五方定位，嶽鎮總其靈；萬物阜成，雲雨施其潤。上帝攸宅，寰區是仰。其岱宗西嶽，先已封崇。其中嶽三方，典禮猶闕。降神布澤，同致福於生人；肆類尊崇，未齊名於禮秩。永言光被，同葉靈心。其北嶽可封為安天王。」所司擇日奏聞，龍集丁亥律中姑洗壬午，錫以金檢玉冊庋縣，禮也。夫聖人以天地為本，陰陽為端，五行為質。北嶽水正也，乙酉水命也。大君有命，如彼北嶽，鼎然不渝，受茲介福，益無方也。驃騎大將軍員外置同正員兼范陽郡長史柳城郡太守平盧節度支度營田陸運兩蕃四府河北海運兼范陽節度經略支度營田副大使采訪處置使兼禦史大夫上柱國柳城縣開國伯常樂安公曰祿山，國之英也。八柱承天，三門出將，風順遼海，霜明憲秋，山戎朝鮮，係頸請命。明威將軍守右威衛將軍使持節博陵郡諸軍事兼博陵郡太守北平軍使上柱國賜紫金魚袋武威賈公曰循，時之傑也。康侯分符，師貞受律，英略外斷，沈謀內融，清潭無私，虛穀必應，趙人化之，如春陽也。朝議郎攝別駕上柱國賞緋魚袋信都馮公承相、中散大夫行長史上柱國賞紫金魚袋清河張公元瓚，人之望也。利物足以和義，貞固足以幹事，威搖商秋，德湛行露。通直郎行錄事參軍滎陽鄭文、宣義郎行司功參軍汝南同帝兟、奉義郎行恒陽縣令高平郤懷玉，吏之雄也。貂蟬稱家，冰水作吏，箘簵方勁，球琳有聲，僉曰聖王先成其人，而後致力於神，國其祉也。昔省方展禮於虞帝，敬鬼尚祀於殷，未有加望秩之榮，錫封崇之號，斯蓋我皇之能事也。燕山有石，碩儒有文，既述且刊，超變陵穀，銘曰：
維恒兮作鎮壬癸，善利萬物兮德配諸水。雄峰屹立而朝山邐迄，閃電雷、神鬼。其神靈兮福之所履，福善禍淫而正直如矢。君恩覃兮流湯湯，汨神道、蕩鬼方。四瀆為公兮五嶽王，山戎臣首而犬戎北亡。勒貞石以一固，浮大海之三桑。
我國家再誓山河，重懸日月。明罰敕法，覈名實之故典；考績宣力，甄象魏之舊章。皇道煥炳而時承，帝載緝熙而日用。德惟善政，政在養人。若令長子男，銅章墨綬，而尤善最者，可屈指而知。宣父中都，太公灌邑，童恢責獸，卓茂遷蝗，男女別途，鬼神息暴，以今方古，君何讓焉？君姓龐氏，名履溫，字若水，南安人也。其先齊逢伯陵之裔。曾祖卿惲，元勳佐命，功臣第壹等左武侯大將軍，封邾國公，食實封四百戶，贈幽平燕易媯檀等六州諸軍事幽州刺史，諡曰肅。曆數雖改，雲雷尚屯，披荊棘者馮、吳，佐元功者蕭、鄧。將盟帶礪，畫象雲台，圖兼衛霍之容，仕遂漢光之願。疇庸賞懋，食邑論封。祖同福，并州大都督府司馬饒州刺史左衛將軍安北都護。外揆望殷，銜珠寄重，匪親不拜，匪賢勿居。皂蓋南臨，尋振喬卿之譽；紅旌北卷，式標鄭吉之能。考承訓，通事舍人鄭州司馬讚善大夫率更令將作少監。辭令抑揚，綸鳳述旨，題與葉詠，展驥治中。洪洞方樟，允供於邦造；激揚少海，讚裕於搖山。君純德天資，大材靈降，龍章鳳彩，凝脂點漆，出忠入孝，遊藝依仁。荒蕪四壁，寥廓千丈，代陪豐沛，親預葭莩。翼鱗翰之❥❥風雲之會。《漢表》有《外戚恩澤》，周詩有申伯渭陽。起家補昭文生，從勳閥也。長安二年明經擢第，拜宣州參軍，尋授莫州司功參軍事。秩滿，丁二親憂。痛瘁塋枝，哀酸鄰社，往而不返，杖而後行。礻衰禫一年，甫從常調。開元十九年春會府，遂拜公為此縣令。魯子皋之為政，禮變成阝人；漢原涉之舉能，威行穀口。庶矣富矣！又何加焉？導之齊之，非君莫可。君有善政者七：風雹鹹下於屬城，樹稼獨滋於元氏，其政一也。頃以陽光蹔亢，陰液乖旬，苗慮螣興，人或狼顧。公罄奠圭幣，稽顙壇場，俄而油雲四周，膏雨百里，其政二也。辟土菑畬，用丁分地，勸東作而播稼，課西成之銍斂。躬臨樹藝，親載酒醪，故使夏農服田，秋得其實，其政三也。詢知疾苦，所患虛丁，撫狀上陳，應時申削，籍無❥稅，人獲息肩，其政四也。修職奉符，不為進越，下有鬱滯，必掣肘諭言，每課田租，時臨調賦，寬為限約，曾無再輸，其政五也。此地俗多懻忮，跕躧彈弦，素曰難持，更承寬弛。公整其銜策，謫其權豪，輒去害群，悛心斂責，其政六也。先縣館宅湫漏，與百姓雜居，公薄責人傭，先抽已俸，雖難與慮始，而可以樂成，其政七也。是以廉平稱職，西河知魯衛之風；清儉當官，南土變夷齊之俗。可大可久，是謂賢人之德；惟幾惟深，以成天下之務。公儀如繪畫，神若轉規，聲以聞於震雷，用無待於周月。惠如春露，吏人不能窺喜溫之容；潔若冬冰，貨殖不能動首陽之行。蓄霜鍾於絳府，有感必通；棲月鏡於元台，觸形皆照。邑老謝虔祐等，並鄉庭積善，掾吏安排，行義以達其道，隱居以求其誌。相與族談城府，錯立康莊，褱德匪舒，宣風技癢。或叫帝閽而抒美，或邀使駕而論功。眾誌懇誠，如寒附火，於是圖徽翠琬，托懿金聲。其詞曰：
清風汎濫兮其來溥，茂宰馳能兮超卓魯。雞犬相聞兮人安堵，一同仰之兮如父母。聽謳謠兮詢疾苦，逾屬城兮光趙部。趙部遺風兮多懻忮君子為之屏奸偽。化澆浮兮勖以義，邑尊三兮市無二。政勝殘兮仍博施，如水火兮時不匱。刊石鐫金兮遠傳懿，直為循良兮守名器。
孚，肅宗朝由司膳郎中擢給事中，大曆中授銀青光祿大夫，行兵部侍郎上柱國、清河郡開國公。


