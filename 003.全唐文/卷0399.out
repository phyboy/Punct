天子建國，諸侯立家，率由舊章，克備恒典。列昭穆以有序，承繼嗣而逌著。粵惟彼甲，若昔大猷，無忝乃先，懋昭有訓。同乎班氏，思欲敘其家聲；類夫韋孟，將以傳其祖德。雖珪璋克荷，而嫡庶尨戎，載懷捧翟之倫，猶疑幹蠱之嗣。協比長幼，陰騭廟祧，庶降祉以象賢，憑靈貺以立德。同其楚國，先棄疾之當璧；方彼衛人，乃祁子而順兆。神所命也，則嚐聞之；龜有知焉，實在茲矣。或非無藝，甲擇有孚，欲寘於理，誰謂其可？
勸農使稱萊田舊不應稅，州縣令有徽納為例。各自不同，或據畝數均收，或隨上下加減，百姓紛訴。使司科均收以不應為從重，科加減以非法均賦斂。州訴恐年饑無以給貸，且使司法例不平，不伏處斷。
讚王理，制國用；稽諸縣籍，抑有彝典。故命敷土，聿興五員之規；用師頒田，式均三易之賦。曆選列辟，率由舊章。國家大責四瀛，咸則三壤。穀出不過籍，所以豐財；萊田不致徵，實惟饒衍。麟書是紀，象魏攸懸。浹日使觀，先庚以令。何彼谘嶽，猶大禁之因循？孰謂法雷，亦小東而杼軸？既徵求之無藝，翻給貸之是憂。皮之不存，毛將焉傅？百姓不足，九式何施？外台則驅雞善嚴，使司則害馬巳去。雅符中典，無勞簿言。
度土居人，量地制邑，政不求備，官惟其能。故周設六卿，辨方正位；禹敷九土，俾乂底績。將以緝綏黎獻，作乂都鄙，是崇錫命之儀，爰求則柄之法。靖言伊甲，生也逢時。祿以代耕，榮冀登於一命；朝以拜錫，位何辭於小國？必若才惟致理，道可濟時，則所告必聞，何始乎就列？昇高自下，宜忘於擇地。況堯舜在上，車書必同，莫非王臣，鹹仰天秩。未能敬恭君命，曷得遐棄厥司？宜褫帶以受服，奚薄言而有訴？咎自作也，刑其渥凶，庶片言之可懲，慚兩端而斯和。
天子建國，諸侯立家，率由舊章，克備恒典。列昭穆以有序，承繼嗣而逌著。粵惟彼甲，若昔大猷，無忝乃先，懋昭有訓。同乎班氏，思欲敘其家聲；類夫韋孟，將以傳其祖德。雖珪璋克荷，而嫡庶尨戎，載懷捧翟之倫，猶疑幹蠱之嗣。協比長幼，陰騭廟祧，庶降祉以象賢，憑靈貺以立德。同其楚國，先棄疾之當璧；方彼衛人，乃祁子而順兆。神所命也，則嚐聞之；龜有知焉，實在茲矣。或非無藝，甲擇有孚，欲寘於理，誰謂其可？
對：臣聞非才難，遭時難。況躬忝觀光之舉，不俟媒揚之地，儼身天闕，用感良辰。伏惟陛下建初立元，創業垂統，夷凶靖難，聖敬日躋，格上下而無憂內治，光四表而誼德昭振。故能荷天之休，福應尤盛，殷薦嚴配，升中告成，十數年間，而功業大備。豈非徇齊之德，神化所致哉！雖少康複夏，宣王興周，比之當今，萬分不及。而猶賜臣策曰「常恐上塵五聖之耿光，下辱萬方之瞻戴，日昃觀政，夜分思理」者。可謂無念增德，勿休熙載，履眾美而不足，躬聖明而流謙。而臣愚葑菲，誤自充賦，雖言及之，將何以承奉清問、對敭天休乎？然臣聞立德之謂道，體道之謂仁，固無宏逸，安敢訛濫？是以古之善為士者，必將微妙元通，豈獨重於偏才迂誕而已？如此，則黃帝之功濟生人，素王之道遵先聖。離朱、吃詬，奚得議其淺深？夷、齊、尹、惠，抑可語其同異？何者？食薇絕粟，終慚淑媛之言；鬼夏歸殷，卒致成湯之業。寓言莊叟，良未足徵；側訊蒙矜，誠將異爾。無貪至理，寧副虛懷？若乃喜怒哀樂之四端，貌言視聽思之五事，雖擴充之在我，諒休咎之關天。殷臣格言，已貫之於皇極；鄒子戲論，亦頗存於昭應。詎茲辨誌，方用沃心？伏惟陛下事天明，事地察，無文鹹秩，群望畢舉。故祈穀汾脽，薦寶鼎於宗廟；潘柴岱嶺，靄飛煙於雲日。神歆效其如答，靈貺昭而必聞。雖飄風乍起，曾不終朝，大雨時行，旁霑數郡，亦未聞偃拔包襄之甚也。陛下憂勤，夕惕若厲，信禹湯之罪已，實堯舜之用心。蓋天災流行，國家代有，屠龍牲馬，亦何以為？《書》稱「安人則惠」，《易》翼「損上益下」。謂宜開倉廩以賙給，選牧宰以寵綏，散利薄征，息役施舍。禳修之道，何莫由斯！傳曰：「德勝不祥，義厭不惠」，謂此物也。雖歸諸天道，亦以人事。故周官六職，水旱則宗伯是司；漢宰三公，災眚則丞相是主。不然，何以昭燮讚之術，開勸戒之端哉？大體若茲，祥徵何有？臣聞夫大理之後，有易亂之人者，安寧無故，驕心起也；大亂之後，有易理之人者，創艾避災，思樂生也。當今海服清晏，太平無虞，眾宜曲折，萬事纖妙，文理至詳，不可複加矣。陛下享已成之功，居崇高之位，入有後庭聲色之務，出有苑囿遊觀之樂。誌得無滿乎？欲得無極乎？古語云「行百里者，半於九十」，言末路之難也。此言雖微，可以喻大。是以聖人乾乾日惕，莫敢或遑，雖休勿休，盡善盡美。伏願陛下慎終如始，以成德政，使鴻圖盛烈，作唐龍光，不騫不虧，永永無極，此適時務之所當先也。臣又聞善為政者，在能其事，能其事而不知所以少其吏者，則竭而不足。臣竊惟今國家所使分威權、禦黎庶、斡府庫、理刑獄者，皆天下長吏也。而其俸祿，各有差等，以勸其徒。百官以理，萬人以察，天下幸甚。然而都內冗散，叨假名器者，不可勝數。或倡優雜伎之伍，弁射夷貊之流，紆紫懷金，出入周衛。漿酒霍肉，乘堅策肥者，奉一人猶聞不給，今官此輩，何所取資？狐鼠既托於城社，粟帛載殫於倉庫，非所謂侍禦仆從，罔非正人，爵勿及惡，德惟其賢者矣？此救弊之所急也。臣草莽諸生，地卑識淺，陛下誘而進之，訪以時政，將承汝弼，安敢麵從！輕陳末議，伏深隕越。謹對。
大道既隱，天下為家，巢燧已遠於三皇，城邑已安於萬姓。將以寇盜無擾，鄰伍有孚。崇墉濬洫，用備於王制；屋粟裏布，亦率於周典。猗嗟彼甲，務成厥功。足使孔子門人，論於千乘之賦；鄭國說者，難於九仞之高。豈謂立身致誠，人未從命，不聞忠信之跡，翻起比周之言？忘筌深謝於得魚，致損俄聞於屬狗。且辨璧以聽，理貴審詳；束矢而論，道取嚴科。損者恐其無過，命者寧載有詞？待窮三刺之典，爰措片言之折。
敕造夾臾，少府合三，而成規不九，科罪。又太史令緒所知，亡哭於寢門之外，人告違禮。
武有七德，戎械攸先；禮有五經，喪紀為重。少府秦卿命爵，海稅孔殷；太史吳將疏苗，家聲允迪。天有成命，式裁弦木之規；人之雲亡，來展生芻之吊。雖圓鑿方枘，恒必由之，而同波異瀾，區以別矣。何者？弧矢之利，張皇國威；俯ю之儀，撙節人序。理宜器因古式，自取妙於烏號；禮合前聞，固無譏於鼠刺。昔宋公研慮，妙盡逾山；齊婦禦哀，深辭在野。何得輕其周葺，命不審於絲言；忽彼朋從，慟無依於繐帳？遂使規殊宛轉，未全明月之輝；交喪親仁，遽異成風之質。且天子疏制，佇九合以成規；友生不幸，拊百身而奚贖？魚膠象珥，已爽今儀；白馬素車，全殊昔契。造虧夾臾，豈獻春材？哀傃寢門，徒悲宿草。眷茲有失，請依漢相之科；推彼無儀，深懵鄒人之識。或恐規聞異制，制因義而隨時；禮有異文，文緣情而黽勉。自須見可而進，未必同年；擇善而行，寧俟終日？
丙為諸侯履畝，擇其最好者取之。百姓上訴，禦史糾違法。訴云：罪入已。
涼以法，弊尚或貪謀之不臧，事將奚適？丙桐珪荷寵，茅土分榮，既稱孤之是崇，在養人之為政，不有如傷之視，遽興厚斂之文。且井屋既殊，收稅有數，人或不足，君何取諸？苟縱欲之斯行，紅粟多積；豈堪命之能久，黔首何安？敢請焚書，將以和眾，遂命持斧，以問剖符。縱非入已之科，須當擅賦之責。
天子建國，諸侯立家，率由舊章，克備恒典。列昭穆以有序，承繼嗣而逌著。粵惟彼甲，若昔大猷，無忝乃先，懋昭有訓。同乎班氏，思欲敘其家聲；類夫韋孟，將以傳其祖德。雖珪璋克荷，而嫡庶尨戎，載懷捧翟之倫，猶疑幹蠱之嗣。協比長幼，陰騭廟祧，庶降祉以象賢，憑靈貺以立德。同其楚國，先棄疾之當璧；方彼衛人，乃祁子而順兆。神所命也，則嚐聞之；龜有知焉，實在茲矣。或非無藝，甲擇有孚，欲寘於理，誰謂其可？
越度關，府欲科罪，稱告急切，不暇請公文。
恭惟我王，設險以守。是立關禁，防諸末遊。彼何人斯，幹國之紀？異驅傳之高節，非買符之遠人。去必乘星，學難鳴而夜度；行惟渴日，談馬邑而朝迷。此則匿奸於心，詐偽難恕。徒急切以文過，豈刑章之可逃？速歸爾尤，無惑朝憲。
天子建國，諸侯立家，率由舊章，克備恒典。列昭穆以有序，承繼嗣而逌著。粵惟彼甲，若昔大猷，無忝乃先，懋昭有訓。同乎班氏，思欲敘其家聲；類夫韋孟，將以傳其祖德。雖珪璋克荷，而嫡庶尨戎，載懷捧翟之倫，猶疑幹蠱之嗣。協比長幼，陰騭廟祧，庶降祉以象賢，憑靈貺以立德。同其楚國，先棄疾之當璧；方彼衛人，乃祁子而順兆。神所命也，則嚐聞之；龜有知焉，實在茲矣。或非無藝，甲擇有孚，欲寘於理，誰謂其可？
日車南至，星鬥北回，徂歲既窮，重陰觱發。寒生大漠，雪下平蕪，海曲於是先行，山陰由其興往。惟備乃無患，必藉重裘；而彰厥有常，須遵法服。甲榮微簪組，候屬嚴凝。節愧高台，寧懷平君之操；尊非楚國，輕襲靈王之儀。罪當抵於嚴霜，詞徒稱於積霰。向若楚制是用，庸敢避於濡身？今乃秦陶謬加，因難逭於非服。既貧不衷之刺，宜投僭上之科。
錢塘人孫戩少以迎濤為事，因八月迎濤，乘船衝濤船覆至死。戩女媚容巡江哭，以瓜設祭，而因自投江水，抱父屍出。縣司以為純孝，欲立碑，州司不許，乃禁媚容數日。
海水有期，三秋必壯；江濤可望，八月須迎。孫戩既曰篙工，是稱舟子，自言習水，不慮驚風。豈知白馬俄奔，空邀伍相；青鳧坐覆，忽識馮夷？應同罔象之神，頗異呂梁之子。媚容悲纏容枕草，誌切投箋，忽以祠瓜，何殊薦芰？銜心似石，寧怕海童？泣淚如珠，即追泉客。初均洛媛，持弱態以淩波；竟學曹娥，抱沈骸而出浪。論情足為純孝，撫事不愧裦揚，未題黃絹之詞，先置元縲之罪。州司治獄，法恐不然；縣請立碑，理應為當。
有州申百姓皆好操縵，都不識雅章，以不能易俗，請置判縣供釋菜賓社之用，使人觀習。省以為非所宜，言不為聞，欲科罪。訴雲州將鹵簿，見著令文，且方古軒縣為降已，其置之何過。
雅有大夫，樂有君子，將以昇幽崇德，降物平心。當令率土齊觀，頌無為而擊壤；普天同樂，學操縵以施弦。涓選既修，匡衡之章遂睹；鄭聲久絕，文侯之臥亦興。比屋可封，薰琴解慍，自應兩日施化，三年有成。釋菜之儀，則聞於肆夏；賓社之用，蓋取於登歌。欲還庶之風，何假大夫之樂？而引今鹵簿，空肆危言。州乃不應請置，有紊彝章；省以非所宜言，雅符公正。事緣共理，過亦難科，未推皋陶之刑，宜典平輿之品。
丙為諸侯履畝，擇其最好者取之。百姓上訴，禦史糾違法。訴云：罪入已。
涼以法，弊尚或貪謀之不臧，事將奚適？丙桐珪荷寵，茅土分榮，既稱孤之是崇，在養人之為政，不有如傷之視，遽興厚斂之文。且井屋既殊，收稅有數，人或不足，君何取諸？苟縱欲之斯行，紅粟多積；豈堪命之能久，黔首何安？敢請焚書，將以和眾，遂命持斧，以問剖符。縱非入已之科，須當擅賦之責。
得乙為小吏，持劍執燭事功曹，後忽帶劍於槐，棄炬於地，功曹將罰之，乙不伏。
天生小人，以事君子。各徇所守，式恭爾位，恪勤或懈，法罰必施。居官之恒，雖細不宥。既署名於小吏，則委質於功曹，持劍為儀，執炬行夜。乙誠微品，猥構無良，徒效激節慕奇，不知安卑守道。遂使披蓮寶鍔，向春樹而棄捐；爇桂華焰，委宵途而撲滅。執禦洋洋，不爽伊善；為士諤諤，果貽其傷。空思彊梁，罪欲何逭？
星開並汾，獄鎮恒山。聚氣成德，蘊靈藏寶，吐納煙雲之秀，密邇胡狄之鄉。國之大儀，實在明祀。所司有事，期用無失，潔牲幣而茂典，舉祈懸而揭名。茲秩秩而備章，佇穰穰而助福。山既若是，川亦有之，抑此沈辜之跡，實重澤物之祭。爰考樂歌，與流峙而無別；及徵禮號，乃科目之斯殊。豈得視諸侯之秩，薦三公之用？苟則有紊，孰雲不知？禦史學優竹帛，榮高衣繡，既觀祠祀之差，遂推簡墨之糾。諒為昭範，斯得罪人。
《詩》詠考槃，《易》稱嘉遯，聲流載籍，美播邱山。誠出處之多途，乃蕭蘭之或致。至若邱中老圃，漢上棲神，跡徒掛於幽閑，名未通於束帛。既而金潭洗菊，不暇優遊；玉甃滋園，徒施混沌。禦史乘總按俗，持斧臨人，有悔必彈，聞善斯舉。我以羸瓶小節，抱甕微流，賁然來思，竊用多愧。或告雲矯，深紊前聞，生也不甘，如何厚貌？
覆釜遐源，濫觴遙派。龍門激浪，飛竹箭於千里；馬頰驚流，擁桃花於三月。尺波不住，素序或臨，霧逐牛迷，查隨客至。維舟不易，航葦稱難，洪濤之委無涯，下方之傷遄及。隄防是制，啟塞隨時，固之則兩傷，毀之則雙美。津吏宅生禹跡，行偶堯封，名廁水官，位居河右。使回天之浪，遙注百川；濺日之波，傍流九派。水工末品，直買公心，算垂柳之懸隄，借瓠子之成詠。雖守挈瓶之智，還貽膠柱之責。依津吏之請，杜水工之疑，不俟終日，於是乎在。
《易》陳殷薦，《書》列禋宗，於昭孝祀，作樂崇德。況春冰風泮，河濱有獺祭之魚；秋葉霜凋，山林有豺祭之獸。微物尚爾，生靈伊何？且國有十倫，仕登三命，尊卑式序，威儀孔昭。車服以庸，祀享寧僭，矧惟舉禮，無乃用心。凡舉特牲者，克從其秩；祀少牢者，實符於班。失或歸於訟人，禮不黷於君子。謂之過矣，其在茲乎？
河南諸州申無夫修理隄堰，請與之平價，仍免外徭。省司以為與平價則官無所供，免外徭則公事廢闕，不之許。州訴人實阻饑，恐不及冬，成至春復桃花水為害。
五材並用，水德靈長；八卦裁成，坎宮流潤。銀河有漂查之浪，金堤苦懸釜之憂。《漢書》以溝洫興謠，《史記》乃河渠發詠，疏導得理，編以寧。眷彼諸州，是稱修葺。隄堰縱橫，瓠子須切，黎人阻饑，匏瓜莫食。遠由蘭署，庶救梅林，何高見之不同，而平價之無給？夫則非人莫可，人則非食罔存。數日暫勞，猶宜不許；累旬重役，焉可闕如？官供尚且雲無，私備奚能取濟？況國家無事，主是唐堯；河內有倉，吏非汲黯。但使準格興役，何必申省拘文？公課自有常程，令式寧無舊例？免徭請價，蒙竊惑焉。
丁學盤盂書，庚相為引重，後一雲遂學或止之，興庚或止之，丁雲以此報德。
學貴博通，九流異軫；書稱秘奧，四微攸藏。必溫故而知新，方不朽而致遠。丁服勤罔倦，考古斯多。精孔甲之書，方求筮仕；獲鄭莊之薦，終聞推轂。登朝有譽，常懷報德之心；司敗在官，遂致無私之罰。此乃韓厥之舉，卻詵其人，旌國史而無慚，訪朝英而罕輩。彼或止者，何其小哉？請息挽弓之言，以錫來車之寶。
得國子監稱，諸胄子不親師教，將僰寄之，省讓其侵冒刑章，寘之於理，監固論不已。
有教無類，下學上達；春詩秋禮，日就月將。必復象賢之規，以光齒胄之訓。喻玉成器，符金滿籯，渥赭觀其屢舞，拾青嘉其載擇。況乎服勤多闕，仰止徒虛。溫故知新，未之已矣；進德修業，此其謂何？是朽木之難雕，非檟楚之能及。造士選士，匪曰伊人；左鄉右鄉，攸稱往誥。雖迂夫僰寄，斥之遐邈，且涉禦魑之罰，將有招魂之詞。會府以近瀆刑章，言投法理；監司以遠探經義，事合禮文。亦既狀申，復奚科抑。
