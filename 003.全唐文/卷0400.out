封植之規，盛自三代；享祭之設，編諸五禮。故存欲其貴，梁竦發勞人之言；沒憂其祀，若敖興餒而之歎。乙祖幸攀日月，視列山川，堂構不貽於謀孫，廟食遂虧於厥祖。乃雲可薦，孰致其嚴？洪業不享其牲牷，明懷誰歆其黍稷？所司重從周之訓，糾以常刑；愚者昧反魯之言，尚多紛訟。彼不愛禮，奚能舍諸？須寘恒辜，雅符通議。
甲道窮靈府，藝盡數原，探鄒衍之幽谷，總洛閎之妙術。洞律呂相生之算，尚陰陽更配之理，推計必究其精微，變育乃均乎造化。言其孕子，如逢蘭夢之徵；語以好仇，似葉楊生之慶。且智殫風律，尚有革於京生；況妙極元穹，豈無知於鄧道？稽之自古，尚不為妖；察之於今，如何結罪？告者無理，咸從配之。
封植之規，盛自三代；享祭之設，編諸五禮。故存欲其貴，梁竦發勞人之言；沒憂其祀，若敖興餒而之歎。乙祖幸攀日月，視列山川，堂構不貽於謀孫，廟食遂虧於厥祖。乃雲可薦，孰致其嚴？洪業不享其牲牷，明懷誰歆其黍稷？所司重從周之訓，糾以常刑；愚者昧反魯之言，尚多紛訟。彼不愛禮，奚能舍諸？須寘恒辜，雅符通議。
甲道窮靈府，藝盡數原，探鄒衍之幽谷，總洛閎之妙術。洞律呂相生之算，尚陰陽更配之理，推計必究其精微，變育乃均乎造化。言其孕子，如逢蘭夢之徵；語以好仇，似葉楊生之慶。且智殫風律，尚有革於京生；況妙極元穹，豈無知於鄧道？稽之自古，尚不為妖；察之於今，如何結罪？告者無理，咸從配之。
廟者曰貌，則事之若生；鬼之言歸，則敬而莫默。考孔子之要道，將入必問；覽周文之係象，輿屍且凶。鄭太久挹家聲，素高門閥，自宣王之母弟，承後稷之神人。讀司農之經，榮分爾族；聽尚書之履，代著其名。爵賞不泯，錫承家而開國；垣廟而立，寵貽孫而及祖。禍鍾斯兆，哀慕何追？父已喪親，緦亦從嫡。奠延無主，孫也哭曾，自宜別外內之嫌，分吉凶之敬。謁廟以輿屍見責，寧合禮經？告人以狂怪見尤，豈諧典則？太從笞罰，有蔭須寬於贖刑；告者任還，無識不勞於反坐。
景任樂司博士，教弟子難色，五周成，請進考。所司以不能發蒙教，不進考，不伏。
聖人返古之道，崇尚雅樂，笙鏞鏘洋，絲竹宴衍。後夔節響，子野垂聽，文侯睹而存魏，仲民悅而留齊。故列其樂司，班以胄子。九變至妙，五年成聲，奏之方澤地祇昇，登之圜丘天神降。師則獲考，所由奚疑？童蒙之求，可以漸進。功不聞教，胡用抑為？格令無文，謂宜憑據。
王者制田，庶人計畝。征孟子之說，徹故難移；讀公羊之書，禁皆不可。然則食土之子，與執圭之人，按籍既有常法，加田固宜不稅。此乃行古之道，誠非近今之宜，甲之所執，或未為允。
有西域之奇獸，顯嘉名於古今；因匠石之著象，非虞羅之所擒。若乃良牧見悅，觀者同欽；以可重而作鎮，將制猛以示心。仁而能馴，似悅君子之德；獸用不擾，無假虞人之箴。爾其拂拭為容，剖斬成質；臨玉簟而雙麗，向雕楹而對出。形勢雄壯，似生入戶之風；浮彩輕明，欲奪臨軒之日。用之則進，舍之則藏，信賢智之堪擬，豈飛走之可當？幸茲為玩，設彼華堂；視之者震來虩虩，封之者容自鏘鏘。俯以琉璃之砌，安以玳瑁之床；芳座豔綺羅之色，錦衣染蘭麝之香。光耀銅武，彩映銀章。威慴百城，褰帷見之而增懼；坐鎮千里，伏猛無勞於武張。有足不攫，若知其豢擾；有齒不噬，更表於循良。豈比夫昔者作貢，從來於遠？幸蒙處之羅薦，承榮靡倦；一為席上之珍，幾對高堂之宴。棄置為從於取舍，光價幸生乎顧盼。觀乎府庭之內，莫之為最；其情也無欲於中，其質也見神於外。既狎人之不恐，亦與物而何害；願承翦拂之恩，長表衣冠之會。
壯哉太華兮，為金方之鎮！削成四面，壁立千仞；勢厄河關兮橫地以傑出，氣雄宇宙兮極天而增峻。疏鑿則禹，封崇則舜。曆選列辟，咸五載而一巡；於昭有唐，曷不登以肆覲？我聖君之開元一十八載，威靈限乎無外；至德與日月齊明，寶位與乾坤比大。鴻澤洋溢，湛恩滂沛；萬國同於文軌，百蠻襲於冠帶。河海清夷，風雲昭泰；鬼神奔走而奉職，玉帛梯航而入會。蕩蕩乎，巍巍乎，誠聖人之神用也，美不可得而稱載。至若祖武宗文之業，觀風問俗之勤；舉由禮兮動為仁，禔百福兮延群神。無文之典咸秩，中和之政惟醇；邦國之鴻徽克播，帝王之盛事畢陳。若乃詩書禮義之府，禮樂典章之則；設金馬石渠之署，修成均崇文之職。坐公卿以論道，養更老而崇德；詢善而當寧委裘，禮賢而日旰忘食。振木鐸而施令，正銅儀而禦極；歌舞盡盛德之容，聲明彰具物之飾。此聖人之文教也。先王剡木為矢，弦木為弧；所以修戎器，戒不虞。於是簡車徒，誓將帥；百官象物而動，軍政不戒而備。重之以三令五申，示之以戎昭果毅；正卒伍，駢部位。鵝鸛魚麗兮雁行鱗次，鳴笳疊鼓兮隱天動地；自朝及野兮千乘萬騎，谷轉山移兮天旋雲被。赫赫震震，耀武中原兮，將除害以興利，因農隙而講武事。羌夷睹之以奪魄，蠻狄聞之以挫氣。雖商湯有景亳之命，方此以知慚；周成有岐陽之蒐，比茲而愧。然後班師旅，行慶賜；穆穆煌煌焉，舍策勳而飲至。此聖人之武功也。太原啟聖，誕受駿命，傳萬代兮本枝盛；上黨興王，休有烈光，應大橫兮天業昌。漢高不忘於豐沛，光武本起於南陽。故逾孟門，越太行；鏟危磴，夷高岡。馬無泛駕兮鑾佩鏘鏘，車靡摧輪兮和鈴鉠鉠；紛曶霍以電邁，震隱轔以軍裝。坌入乎？舊宮之皇皇，思祖宗之艱難，詠潛龍於沂康；出德教兮修國章，問老病兮勸農桑。豈徒率子弟以佐酒，歌《大風》而還鄉。此聖人之巡狩也。古者為高必因邱陵，為下必因川澤；去舂陵之天邸，望台駘之星陌。黃軒訪道，乃逍遙於廣成；丹陵出遊，還悵望於姑射。踐唐人之舊壤，遵漢家之餘跡；祠后土於汾陰，盛禮容於瑤席。既而泰折啟，方壇辟；有潔在盛，有牲在滌。奏《咸池》兮羅金石，欽瘞繒兮埋玉璧；幽仿佛兮地祇格，電輝輝兮神光赫。時展豫兮群瑞臻，紛景福兮隨吾君。黃龍降兮應景運，寶鼎見兮寫龍文；整樓船兮濟橫汾，縱歡樂兮歌白雲。此聖人之報地也。禮行於郊，百神受職焉；禮行於社，百貨可極焉。既即陰以報地，遂就陽而禮天。因吉土，曆廣廛；跨周服，掩秦田。萬乘星陳，出直城之郊外；八方雲會，就京兆之天邊。騎雜遝，車駢闐；赫赫奕奕而燭川，以屆乎圜丘之前。於是牲用特，酒尚元；樂以《雲門》是重，禮以蒼玉為先。推高祖以作配，五精率而來旋。達上下，合腥膻；設柴燎，致高煙。上帝降監兮享明德，子子孫孫兮萬億年。此聖人之禮天也。王者受命，必升中以因名山，告成功而紀厥美。四時以春方首事，五嶽以岱宗為始。無懷以降，七十有餘；管仲所詳，十二而已。我皇承先王正統，繼列聖遐軌；幽明協同，靈物蕃祉。故天不愛其寶，地不愛其珍；卿雲爛漫而動色，醴泉湧溢而流津。莫赤匪狐，九尾而自擾；莫黑匪烏，三趾而來馴。況復西鶼比翼，東鰈呈鱗；黍生於鄗沚，苞茅出於江濱。一莖九穗之禾，備粢盛而競發；雙骼共牴之獸，供犧牲而自臻。可不謂然乎？我皇雖以平地天清，時和歲貞；欲行封禪之事，猶執謙撝之情。則有冠冕列辟，搢紳諸生；互陳嘉頌，爭獻懇誠。候屬車之塵者，率土皆是；請闕庭之下者，靡日不盈。於是備法駕，順卜征；襲時服，肅天行。河洛之人，尚觀於後乘；鄒魯之地，已識其前旌。水湛千年之色，山呼萬歲之聲。常龍之峰，帝鄉之白雲遙接；金雞之岫，長安之曉日再明。所以登封降禪，所以勝鴻飛英。既刻石以頌美，亦泥金而告成；信四三皇而六五帝；曾何周漢之足名？然後審度量，正權衡；谘嶽牧，問黎。人荷復除之惠，家蒙牛酒之榮。此聖人之東封也。宗廟所以本仁，祭祀所以尊祖；馨香寧止於黍稷，備物必該於水土。故醴醆在堂，粢醍在戶；歌《采茨》、《肆夏》之節，奏《文始》、《五行》之舞。有來斯雍，助我明主；祝嘏祠說，豈雲虛取？宜春時和人豐，而神降之祜也。故所以靈芝秀，祥飆興；月毳下，膏露凝。奉先帝而追孝，遂加敬於園陵。此聖人之致孝也。倬彼靈嶽，傑出秦畿；害為巨防，壯我皇威。雖國家盛德之無限，固先王設險而可依；雄天府以岌岌，符聖壽而巍巍。萬物生華，稟少陰之精粹；五星分緯，翮太白之先輝。俯壓黃壤，上幹翠微；況靈異之所蓄，乃神仙之所歸；實五鎮之為首，諒群山之所稀。且夫西嶽之為鎮也大焉，西方之為義也多矣。其色也白，白為五色之質；其音也商，商為五音之紀；其味也辛，辛為五味之和；其行也金，金為五行之始。帝則少皞居神，位則蓐收在祀；歲時有揪斂之功，瑰寶多金石之美。然所以能協我大君之明命，永作固而配天高峙也。徒觀其交錯糾紛之勢，盤礴峻秀之形。岩巘義，停停熒熒；紛刻峭其若削，洞含岈以杳冥。樹色凝黛，天光結青；暗谷孝翏而藏胚渾之氣，幽岩炎暘而化神仙之靈。中融寒暑，下聞雷霆；南澗載陽而北澗停雪，西峰見日而東峰見星。偉哉靈造，上峨穹昊；憑之者永安，陟之者難老。疊嶂重巒互稠遝，千岩萬壑相縈抱。其虛谷也，數行發地緣茂鬆；其峻壁也，百仞懸崖不生草。夫昆閬峙於方外，蓬瀛傑於海島；皆元聖之所遊，非化人之可保。豈若茲嶽，俯臨京鎬；上有明星、玉女峰，下有長安、洛陽道。作鎮並崇於雍豫，靈祠化傳於灑掃；雖則祀典遠更於百王，都未若祚我唐之壽考矣。然則神其聰明，正直而一；既德則斯輔，知信不可失。往歲垂天文，運宸筆；勒苕琬，崇望秩。雲待餘安民治國，然後徐思其事；懿夫俗阜時康，今也正惟其日。故可揚鴻徽而騰茂實，奚不指河潼而嚴警蹕也。又欲大康兆人兮嶽翼，化淳四海兮嶽布；有衝和、無疵癘兮嶽獎，定禮樂、諧神人兮嶽聽。今萬邦胥悅，四海肅清；禮交樂舉，人和政平。豈猶茲嶽之所致？實維我後之明明。又曰斯嶽降神，生此多士，則庶績咸若，百工允釐。河東地近，領袖既得乎裴公；圯上神人，帷幄復歸於張氏。況業固磐石，城維宗子；以為肺腑之親，更任股肱之理。惟邦是翰，諒在乎此？生甫及申，豈惟於彼？況乎聖德幽運，通天至精；山靈附化而開石，磎路非人而自成。舊日隘途，將帝道而俱泰；從來絕險，與太階而共平。非我後至聖之所感，豈能使造化之力再呈？至乃紫闕東臨，黃河北注；嘉氣通於郊野，休光被於草樹。桃林之野，佇天馬而來遊；蓮花之峰，翼華蓋而高度。昔禹禪吳會，穆幸昆邱；既江山勞止，徒轍跡空留。豈如是嶽，不遠皇州？何雲歲時展狩？信亦朝夕可遊。今左馮郡縣，萬方黎獻，僉曰吾王不遊，吾何以休？吾王不豫，吾何以助？咸傾想於班瑞之辰，屬望幸於肆朝之處。國家頻成大禮，天下大和；豐穰歲積，符瑞日多。聖人雖欲行謙光遜讓之禮，其如天意人欲何？其如鬼神符命何？誠可備西封之盛儀，采東巡之舊制；順三秋之仲月，升二華而展祭。巨靈贔屭，願高掌以扶輪；仙廟虛佇，欲容而警衛。尋可封十狀之美，盡遙陟七梯之勢。命茲毛女，執左纛而先驅；策彼茅龍，隨六馬而高逝。坐金機於雲表，題玉冊於岩際；象榻與瑤壇共華，石鼓將天聲俱厲。如是則鴻猷振於萬古，盛烈光於千帝。然後臨大河而沈璧，更秩於百靈；卷東洛以回鑾，永延於億歲。已而歸格藝祖，道洽華胥；更崇太室之事，復率東岱之初。遂就恒山而展禮，望衡嶠而移車。聖主功成，永穆羲皇之化；小臣多幸，敢獻登封之書。
丁學盤盂書，庚相為引重，後一雲遂學或止之，興庚或止之，丁雲以此報德。
學貴博通，九流異軫；書稱秘奧，四微攸藏。必溫故而知新，方不朽而致遠。丁服勤罔倦，考古斯多。精孔甲之書，方求筮仕；獲鄭莊之薦，終聞推轂。登朝有譽，常懷報德之心；司敗在官，遂致無私之罰。此乃韓厥之舉，卻詵其人，旌國史而無慚，訪朝英而罕輩。彼或止者，何其小哉？請息挽弓之言，以錫來車之寶。
能興雲雨，山川有咸秩之文；以懸日月，祭祀為不刊之典。必考前誌，是謂禮經，或忘甲令，寧因官守？惟彼恒山，鎮茲魏國。有虞巡狩，玉瑞班乎冀州；無恤登臨，寶符並於代郡。準天之極，括地之維，先王是崇，上公攸視。四時有禮，珪璧或聞其瘞埋；百代常行，牲牢不忘於刲割。所司有事，故實無稽，沈毀殊乎大川，辜亦非乎小祀。山川反覆，禮物徒施；職業廢隳，刑章安舍？惠文直指，始跡事而平彈；屍祝無能，遽繁詞而直對。不有丕蔽，何懲曠官？
河南諸州申無夫修理隄堰，請與之平價，仍免外徭。省司以為與平價則官無所供，免外徭則公事廢闕，不之許。州訴人實阻饑，恐不及冬，成至春復桃花水為害。
五材並用，水德靈長；八卦裁成，坎宮流潤。銀河有漂查之浪，金堤苦懸釜之憂。《漢書》以溝洫興謠，《史記》乃河渠發詠，疏導得理，編以寧。眷彼諸州，是稱修葺。隄堰縱橫，瓠子須切，黎人阻饑，匏瓜莫食。遠由蘭署，庶救梅林，何高見之不同，而平價之無給？夫則非人莫可，人則非食罔存。數日暫勞，猶宜不許；累旬重役，焉可闕如？官供尚且雲無，私備奚能取濟？況國家無事，主是唐堯；河內有倉，吏非汲黯。但使準格興役，何必申省拘文？公課自有常程，令式寧無舊例？免徭請價，蒙竊惑焉。
首四時曰春，貞百度曰聖；復其度必聖之元，定其時惟春之孟。太史先謁，以明在木之文；上公奉儀，乃讀行春之令。故漢王修之以展禮，晉後奉之以施敬。伊曆載之或虧，洎我唐之斯盛。若夫太昊統節，勾芒禦辰；曆以元而天地更始，氣直震而物候惟新。皇上乃順時令，序彝倫；載青旗之容與，服蒼玉之璘玢。辨色而金貂列位，迎春而玉輅回輪。爰奉令以進讀，遂授時而發春；俯僂前止，精誠上陳。曉色分於丹陛，韶華發於紫宸；遂煥爵以頒秩，乃布德而昭仁。則知臣職不愆，國典靡闕；修陽事而考陰令，祀朝日而享夕月。陳而未讀，千門之寒氣猶飛；捧而既宣，九有之春輝已發。覽讀斯竟，慶賜乃行；緩政刑於肅殺，遂性命於生榮。習習和風，扇萬物而條暢；遲遲麗景，照八極之文明。陳盛禮於元辰，酌宏謀於往舊。祀為國本，燔柴斯用乎上辛；食惟政先，祈穀必當於太蔟。莫不汨之則斯禍，敘之則斯祐；所以敕上公之恒典，俾疇人之敬授。穆穆秘殿，明明我皇；體乾道以從事，閱春令而頒方。可謂君奉時而罔失，臣出言而有章；時曆克正，憲度克揚。既同文於戎貊，亦暨教於要荒；諒皇家之宏務，將永世而觀光。
天子卜惟洛食，受於河圖；開上陽之別館，取大壯之規模。爾其則以三象，當乎四術；遝雲構而承天，擎露盤而洗日。俯馳道而將半，臨御溝而對出；疑海上之仙家，似河邊之織室。昔者響明南面，十月遊巡；既其避暑，亦以迎春。鏤章霞布，環衛星陳；集諸侯則朝乎萬國，張廣樂則和乎千人。得橫汾於即事，將燕鎬而為鄰。既而大駕斯去，華宮不禦。閉玉戶而藏春，掩金台而罷曙；見芳草之空積，看桂花之獨著。人多幸之誠，地惜離宮之處。別有洛陽下客，東魯餘風；辭官北部，對問南宮。賦甘泉於此日，希客薦於揚雄。
聖人在位，體天法地；示人以五行，應天以五事。修其貌也時兩若，正其言也時暘至；彼氣象之或乖，將反身而可致。皇哉我君，元德敷聞；禦極而三才交正，乘時而四序平分。十有六年，以至今載。旬有一雨，不愆乎晦；所謂元化之功，行於太平之代。粵在春餘，而乘夏初；或土官以位，或火正其居。土勝於水，午衝於子；陽景且曜，陰風莫起。當天數之適然，非歲行之常紀。惟帝念茲，聞諸有司；莫獻舞雩之請，或陳齋社之期。省而不錄，雲奪農時；直以萬乘之貴，躬親三日之祠。王言既出，聖心惟一；天昭厥誠，神降之吉；霈然為雨，不俟終日。明明聖後，知微知彰；迪彼炎暑，化為清涼。恐二氣之相迫，於兆人而不臧；以身作戒，因物考祥。當是時也，收其威而雷不敢作，隱其耀而電不能爍；昭其令而風不憒憤，布其和而氣不交錯。徒以元默為貞，清明惟神；簡服用，興德仁。如此者上獨感其雲行，下獨成其雨施；六合雖廣，一朝畢被。其始至也，曆亂希微，霧雜煙霏；其少進也，湛覃淩厲，泉飛飆逝。驚碎滴於瑤池，噴懸流於錦砌，傳聲竹樹之末，濯色菱荷之際。乘日月而此多，仰年豐而可計。帝乃罷薰風之弦，奏其雨之篇；歸功於大造，致美於皇天。詞因喜降，義以情傳。是禮也，且高於商武；斯文也，復掩於周宣。非聖德之兼濟，何以臻於此焉？巍乎聖主，謙以自輔；慮其率土，猶稱疾苦。申命文武，更求多祜；又吹之以軒後大風，又沐之以殷宗霖雨；潤再洽兮恩重溥，自朝廷兮至草莽。鑠皇篇兮熙帝譜，於胥德兮振萬古。
食以為天，農固其本，幾缺有秋之稔，徒有望歲之憂。睇彼荊河，實惟菜色，豐祥不聞於鳴雀，徇急頗見於蹲鴟。地雖化於岐山，豈臻豐富？人已歌於翟氏，詎得徵收？百姓有詞，理固難奪。
天子建國，諸侯立家，率由舊章，克備恒典。列昭穆以有序，承繼嗣而逌著。粵惟彼甲，若昔大猷，無忝乃先，懋昭有訓。同乎班氏，思欲敘其家聲；類夫韋孟，將以傳其祖德。雖珪璋克荷，而嫡庶尨戎，載懷捧翟之倫，猶疑幹蠱之嗣。協比長幼，陰騭廟祧，庶降祉以象賢，憑靈貺以立德。同其楚國，先棄疾之當璧；方彼衛人，乃祁子而順兆。神所命也，則嚐聞之；龜有知焉，實在茲矣。或非無藝，甲擇有孚，欲寘於理，誰謂其可？
率以大儺是驅，群厲斯逐。❥夏官之所掌，在東堂而成法。飾其金目，視方隅而皆知；壯乎丹首，❥彩章而必備。有司奉職，無競惟人，既屍百隸之位，當順四時之節。值此日月初晦，星辰已周，欽奉國儀，必聞堂贈，須因周以成法，將始逐茲赤疫，罔被清泠，上以破除惡夢，下以司執遺鬼。宣尼之禮，更立阼階；張衡作賦，是清京室。此時廢執，孰以逃刑？撫狀誠合科繩，執文或當推問。何者？所稱晦日，乍涉陽春，儻作元律在時，不可朱裳有事。理茲伏念，然正嚴科，必當建日之辰，請寘先庚之罰。
得乙為小吏，持劍執燭事功曹，後忽帶劍於槐，棄炬於地，功曹將罰之，乙不伏。
天生小人，以事君子。各徇所守，式恭爾位，恪勤或懈，法罰必施。居官之恒，雖細不宥。既署名於小吏，則委質於功曹，持劍為儀，執炬行夜。乙誠微品，猥構無良，徒效激節慕奇，不知安卑守道。遂使披蓮寶鍔，向春樹而棄捐；爇桂華焰，委宵途而撲滅。執禦洋洋，不爽伊善；為士諤諤，果貽其傷。空思彊梁，罪欲何逭？
食以為天，農固其本，幾缺有秋之稔，徒有望歲之憂。睇彼荊河，實惟菜色，豐祥不聞於鳴雀，徇急頗見於蹲鴟。地雖化於岐山，豈臻豐富？人已歌於翟氏，詎得徵收？百姓有詞，理固難奪。
天子建國，諸侯立家，率由舊章，克備恒典。列昭穆以有序，承繼嗣而逌著。粵惟彼甲，若昔大猷，無忝乃先，懋昭有訓。同乎班氏，思欲敘其家聲；類夫韋孟，將以傳其祖德。雖珪璋克荷，而嫡庶尨戎，載懷捧翟之倫，猶疑幹蠱之嗣。協比長幼，陰騭廟祧，庶降祉以象賢，憑靈貺以立德。同其楚國，先棄疾之當璧；方彼衛人，乃祁子而順兆。神所命也，則嚐聞之；龜有知焉，實在茲矣。或非無藝，甲擇有孚，欲寘於理，誰謂其可？
勸農使稱萊田舊不應稅，州縣令有徽納為例。各自不同，或據畝數均收，或隨上下加減，百姓紛訴。使司科均收以不應為從重，科加減以非法均賦斂。州訴恐年饑無以給貸，且使司法例不平，不伏處斷。
讚王理，制國用；稽諸縣籍，抑有彝典。故命敷土，聿興五員之規；用師頒田，式均三易之賦。曆選列辟，率由舊章。國家大責四瀛，咸則三壤。穀出不過籍，所以豐財；萊田不致徵，實惟饒衍。麟書是紀，象魏攸懸。浹日使觀，先庚以令。何彼谘嶽，猶大禁之因循？孰謂法雷，亦小東而杼軸？既徵求之無藝，翻給貸之是憂。皮之不存，毛將焉傅？百姓不足，九式何施？外台則驅雞善嚴，使司則害馬巳去。雅符中典，無勞簿言。
甲秉權決去陂水，人相傳雲有兩鵠言陂當復。甲以惑眾，雲飯我豆食羹芋。魁科，不伏罪。
政在利農，人惟守業，順其事者，莫不胥悅；變其舊者，會是興謠。惟甲國鈞是秉，具瞻斯重，永言溝浚，而新是謀。水旱不愆，資燮理而成化；人天可望，冀敦勸而有秋。然則南陽之陂，自滮池而為睦澤，鄴傍之水，因舄鹵而作膏腴。是汎是流，俯雲雨之攸潤；我疆我理，棲豆芋之餘糧。方進不忘於前蹤，白公且同於斯類。此則有益於國，專利而行；未可式禮苟愆，更從人欲。陂兮當復，聽乃輿言，惑眾論笞，責則何甚？黃鵠既聞於師古，焉敢定刑；丹筆亦宥於無稽，終宜服念。置之理也，誰曰是乎！
