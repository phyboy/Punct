王者之制，著乎《禮》經，五等已陳，千古不替。爾侯所擇，以為後者。蓋重仁賢，詎論嫡庶？故舍孫而立子，將繼代以承家。壓紐可尊，佩玉非嗣。近思靖郭，傳諸孟嚐；遠學周文，廢其伯邑。侯則可矣，人妄非之。
王者之制，著乎《禮》經，五等已陳，千古不替。爾侯所擇，以為後者。蓋重仁賢，詎論嫡庶？故舍孫而立子，將繼代以承家。壓紐可尊，佩玉非嗣。近思靖郭，傳諸孟嚐；遠學周文，廢其伯邑。侯則可矣，人妄非之。
王者之制，著乎《禮》經，五等已陳，千古不替。爾侯所擇，以為後者。蓋重仁賢，詎論嫡庶？故舍孫而立子，將繼代以承家。壓紐可尊，佩玉非嗣。近思靖郭，傳諸孟嚐；遠學周文，廢其伯邑。侯則可矣，人妄非之。
進賢受賞，求善以類。苟有徇於廉能，固無嫌於讎黨。夫不惡汝，（疑）柳朔方為於柏人；孰可代之？伯華旋佐於軍尉。事不為諂，舉乃斯得，以成三物，奚獨一官？且王命使臣，匪躬之故，位多君子，何限之拘？方勵時而激俗，寧守文以牽制。能舉善也，惟其似之。大夫之中，則聞於祁氏；禦史之糾，無為於魯人。宜加爵地之榮，勿蹈功賢之議。
與人毀濯龍泉，或失其利。楊氏因形勝興廢業，邑人訴勞役不伏事。
秦起曲江之沼，漢興濯龍之泉。或因山壅流，或平地出水。皆導達溝瀆，修利堤防。竭役費財，窮侈極麗。今國家罷苑囿燕遊之所，為農桑禾黍之場。浸彼稻粱，實我箱庾。事失業廢，其何可知。楊氏用因其資，大興其利。非直務盡地利，蓋亦誘人歸本。我疆我理，既葉農夫之慶。載勞載役，徒使邑人有言。
握槊今人謂之長行，斯博奕之徒與。觀其進退遲速，雖存於大體；因時適變，必務於權輿。施之於人，可以義存。賦曰：
夫何一枰之內兮，而取之多端。六藝之外兮，其為功平實難。張四維則地理攸載，背兩目則天文可觀。不可飾於丹漆，寧假貴於琅玕。物以群分，故元黃而不雜；鬥必遇敵，惟蚌鷸其何歡？彼千變之奚準？任雙頭之所安。遂使象牙在手，駿骨登盤，為無竅之須鑿，故非黽而見鑽。且其廣凡幾分，數不過六；參差宛軒，循環反覆。不能者敗而成患，故能者養之取福。則犄角相持，首尾俱蹙；形同楚漢，氣陵賁育。收七縱之奇功，在一擲於餘掬。或撫坒而驚盼，或聳身而助速。似臨敵之旗鼓，同在師之耳目；率成是而敗非，類吉凶之倚伏。多回君子之慮，以實小人之腹。爾乃啟行前指，要然自能，經彼策之無算，謂我謀之足徵。豈知夫否終則傾，道非假易。持不競之微力，乘驟勝之遺累。閉六關而不通，因一子而為質。乃欲速而賈害，翻後時而獲利。無以憑陵而憔悴，無以往蹇而自棄，實反掌而變生，亦隨手而時異。至若幽人欲寡，智士謀深，不蕩其誌，以平其心。非獨巧於往，遂移情於今，是知行必有恒，事思不久。亹經略，循循善誘。或欲退而徑前，或謀疾而居後。雖有敵而必應，固無險而不走。或用壯而可攻，或示羸而難扣。不幸災以矜伐，每終吉而何咎？雖小道而可觀，彼多詐而焉有？其故柔非及懦，勇必兼斷，聚或一旅，分為數段。始霧委而雲集，忽風解以冰泮，皆應物以卷舒，亦從宜而合散。雖觸類而則長，維吾道之攸貫。足明夫正而不譎，取又非貪。全同坐隱，斯為手談。必由理勝，豈非言甘？雖小失其奚爽，亦大來而莫慚。然則終多喪誌，籲嗟士兮不耽。
王季拜命堂下布武，王人謂失恭肅，正以簡書。季云：其儀得中。
拜有九命，光錫之道長；人有十等，尊卑之位殊。今者王人斯來，王季拜命。固宜鞫躬以進，安得布武而行？天威咫尺，異齊桓之盡敬；綸命渙汗，無考父之益恭。實以乖儀，奈何文過。簡書既正，噬臘空勤。
君生人者，在乎寶位；守寶位者，在乎靈符。鎮四海而攸重。臨萬方而作孚。時或遘暫渝精於甸邑；道將昭泰，旋應德於皇衢。日者凶師犯順，賊臣附進，隨黃鉞以外遷，與翠華而西幸。苟遇運之雲否，將隨時而匿影。忽影脫於金繩，遂沈埋於土梗。既而寇盡天府，駕旋京師，衣冠再朝於紫殿，文物重布於丹墀。聖上湣茲符之闕遺，恒寤寐以求之，結精誠而仰望，契幽昧以思惟。皇心退修，已聞於其政；神器大集，又葉於其期。其形欲呈，其氣先覿。何五色之可愛？與三光而相射。光凝渭濱之苑，宜玉樹之青青；媚貫王都之川，狀銀河之奕奕。載求載索，甸人斯獲；捧之而片月下來，懷處而長虹上格。臨宸扆同舜德之文明，照階墀葉堯心之光宅。玉鈕惟舊，芝泥尚新，螭文外發，鳥篆中陳。題為天子之寶，實撫遠方之人。彼之近縣，俯接城。我唐既斬虜將於橋上，漢氏亦拜單于於渭濱。不然者，曷不呈於異境，而見於他辰者也？當基大君出令，布蠻夷之政，匪我無以重其成命。遠人底寧，執玉帛於庭，匪我無以闡其威靈。足知寶符之復，光我昭代。唐雖舊邦，共命惟再。頌聲作於外，喜氣溢於內。藏之王府，將神鼎以俱崇；列彼帝庭，與寶圭而相對。盛矣哉我唐之景祚，信三皇之作配。
地有百瑞，美者惟金。其見寡，其應深。故因神而呈，足表至誠之道；從物以化，更彰肅祭之心。其祭惟何？首山之祀。其祭則那？我皇所致。始馨香以享德，終潔敬而展意。向清漢以式瞻，庶嘉祥於一至。於是乎神報以福，帝受以釐。昆田之上，金化於茲。考出地之形，時則亡也；觀從革之狀，維其有之。原其始也，未辨厥名，莫知其價。紛雜乎珍異，昭彰乎晝夜。呈祥於代，雖得神而生；入息於時亦時，神而化。及其變也，倏忽而成，爛然而明。初比粟而散點，竟如螢以亂呈。昔混丹砂，南面之虔誠始答；今輝徭草，四方之正色遂生。山下熒煌，田間昭晰。向曙而野花齊媚，入螟而天星共列。祥風拂而逾麗，瑞露濡而更潔。至若隨車表舜，還雨來秦。或因初以出，或從本而陳。未有遷移以禮，變化從神，以彼瑞為茲瑞，易前珍為後珍。則知寶非神而不見其詳，神非寶而莫臨其祭。訪古而昆田宛在，閱史而清風不替。別有泥沙久沈，光影常翳。顧茲神之所開，亦化形而表帝。
南山之陽，何珍不藏？昭皇家之至德，發紫玉之禎祥。熒熒兮千岩動色，炯炯兮萬壑生光。映於林謂群鳳之集上，據於石辨眾瑉之居旁。固已聞於往牒，遂薦臻於我皇。稽夫所自，無脛而至。每隱曜而不欺，曷招攜之可致？所以瑞於有道，將委質而式孚；出非其時，則韜光而自棄。南眺穹崇，玉見於中，貞姿豈琢，勁質非礱。遠而望焉，與彩雲而搖曳；即而察也，雜嘉氣之蔥蘢。對白璧而即異，配元珪而攸同。故瑞無應而不至，事有感而遂通。通人莫測，孰知其色？由是王者憑之而致理，君子觀之而比德。明琬玉之在茲，豈瑕瑜之有匿？原乎玉之處幽，儉德是修；德表玉而應瑞，玉用德而降休。蓋真宰之潛運，知神功之所由。不然，安得挹至寶於潛穀，闡皇風於大猷而已哉。若乃外徹中朗，冷然如響。佩服之處，雖貴乎山元；抵鵲之時，罔懷於土壤。大矣哉！瑞無常居，因化所如。惟德是依，彼自彰於符契；不貪為寶，我何待而沽諸。故客有觀光而歌曰：歸太素兮遠蠻屏，有瑞玉兮見霄嶺。浮紫色於雲際，混清輝於水影。庶南山之不騫，期我皇之惟永。
得乙為縣令，授田不均，科之。訴云：工食功，商食貨，田故少。
三壤異宜，四人差給，用懲末作，示禁淫利。乙任當撫字，能率典禮。以為播植務農，實粢盛之備；貿遷變業，非禮節之本。遂用均其利役，別以等差。類農家之一夫，視工商之五口。詳夫周禮，則異井田之制；稽諸漢制，是同平土之法。冀以無而易有，期彼竭而我盈；各適所宜，足見人而無黨。不相僭奪，可謂政之有經。誠往訴之有孚，將議刑而奚據？
甲通梢溝三十裏，主者按興役不申。甲云：水潄之不合申。
先王之制，廬井有伍。爰自澮畎，達以溝洫。拯下人之墊溺，變彼汾之沮洳。故河渠式修，煥馬遷之典；衡漳既導，美夏禹之績。今甲之所施，用酌前訓，不資穿鑿，坐看通引。顧源流之所觸，望平疇之有藝。況承茲水潄，罔殫眾庸；同史起之利人，類王尊之濟物。遂使苞蕭發詠，無浸彼之虞；汾澮興言，多流惡之美。既稱裨益，聞此損費。自可旌其殊效，勸彼異能；豈宜按以不申，加之底戾？但刑期不僭，令著明文。役且不滿千夫，法難從於五罪。既不合上請，即宜原宥。
徒駭既導，誠《禹貢》之宏規；宣防式歌，亦漢國之盛業。莫不功勤釃決，績著疏開。既輸閩越之賝，行漕海陵之粟。河渠既設，控引是資。青翰晨移，背吳江而電騖；艅艎夕至，仰天府以雲趁。眷彼泛舟，良資鼓枻。瞻言河卒，實係水官。平價允葉於酬庸，輕役雅符於悅使。報者倦矣，在彝典而無乖；施者未厭，論外徭而有訴。《羔羊》起詠，節儉寧聞；《碩鼠》興謠，貪婪何甚？論古既聞此役，設法不合輒蠲。無端之詞，請從告記。
貢賦有差，彰乎昔典；貧贍斯別，煥彼前書。故地之居人，因俗而理，制以廬舍，為之井田。考市籍而有倫，工商式敘；稽版圖而作範，眾寡必登。斯道或愆，彝倫攸斁。乙產均猗頓，術得計然，忝列編，有虞常賦。雖貞筠十頃，稍異渭濱之饒；而木奴千頭，自擅江陵之富。爰因大比，用奉舊章。隱而不言，國有彝憲。籍為大信，命出維行。三老論辜，宜察鄉人之惡；五刑必審，是詰所由之科。庶書橘有差，自甘於屈法；坐棠流惠克念於旬時。
得乙為縣令，授田不均，科之。訴云：工食功，商食貨，田故少。
三壤異宜，四人差給，用懲末作，示禁淫利。乙任當撫字，能率典禮。以為播植務農，實粢盛之備；貿遷變業，非禮節之本。遂用均其利役，別以等差。類農家之一夫，視工商之五口。詳夫周禮，則異井田之制；稽諸漢制，是同平土之法。冀以無而易有，期彼竭而我盈；各適所宜，足見人而無黨。不相僭奪，可謂政之有經。誠往訴之有孚，將議刑而奚據？
氣改東風，日在西陸。魚稱祭獺，人用獻羔。乙為冰司，預聞政事。朝之祿位，尚合班行。祭之彤繹，俄聞悔吝。誠應鑒室初啟，以享司寒；何得羽龠載闡，仍虧如在。既蘋藻而有闕，仰袁敬而難逃。青龍禦辰，二月行及；驄馬問罪，三尺須加。自得噬臍，那應騰口。
甲司澤宮，將祭，而習禮所由置福不設。中禦史劾之。訴云：自邦國以下，則有名制王者之式，未之前聞。
射以觀德，禮先擇士。是明五善之義，豈從六藝之卑？況聖敬日躋，王假有廟。將期預祭之事，是知必爭之道。甲學乎相圃，司彼澤宮，並夾既陳，決拾斯佽。思備物以致用，奚曠官以速尤？竟不具於鹿中，乃空歌於狸首。末學茲甚，不敏則多。天子之儀，用或兼下；諸侯之禮，事乃舉中。使揚觶而有言，❥發的而足獻。遂合會稽之美，每抽廚子之房。肅慎之貢仍韜，夏後之服係謂。
甲司澤宮，將祭，而習禮所由置福不設。中禦史劾之。訴云：自邦國以下，則有名制王者之式，未之前聞。
射以觀德，禮先擇士。是明五善之義，豈從六藝之卑？況聖敬日躋，王假有廟。將期預祭之事，是知必爭之道。甲學乎相圃，司彼澤宮，並夾既陳，決拾斯佽。思備物以致用，奚曠官以速尤？竟不具於鹿中，乃空歌於狸首。末學茲甚，不敏則多。天子之儀，用或兼下；諸侯之禮，事乃舉中。使揚觶而有言，❥發的而足獻。遂合會稽之美，每抽廚子之房。肅慎之貢仍韜，夏後之服係謂。
五等之儀，必從軌物；六禮之數，非無令典。或表著而失節，固憲章而在斯。惟彼國公，責稱列土。慎爾侯度，見錫命之有常；睹於承家，知禮容之必盛。謁者久聞從事，雲在司存；儀式且虧於職官，論刑未免於離次。法有常制，從徵於五品；義而能伏，實佇於三緘。必也位居襲封，時在散職。將申直筆，應候正名。
有司議戶口減耗，請省州縣。百姓訴云：「州縣廢則所隸闊遠，罷人益困。請省官員。」
禹別九州，秦稱百郡，非無沿革，屢有廢興。苟損益之或差，亦因循而是務。頃者暫遇奸宄，人或流亡，軍旅是加，荒饉仍及。遂使黔黎失業，喬木罕見於人煙；井邑為墟，壞垣寧聞於畎畝。洎乎皇威遠被，寰宇肅清，頻沾利澤之私，遂亡幹戈之患。省司以罷人是恤，議廢置於州縣；百姓以遐路告勞，難駿奔於隸屬。眾以減員是請，或願取新；官以省邑為謀，盍宜仍舊。從人欲也，無或違之。
丁授官累日，被奏替請非時選，廢置不許，雲準敕旨冬已過旬限。丁訴云：今正在冬，當替隻在下牒之日，且辨論官材，不合拘以限約，廢置又執賢能，以歲時入其書，豈可無限。
任良物官，著國典而為重；守法立度，在所司而靡逾。丁筮仕策名，掄才授署。既而天書薦委，寧俟及瓜之期；會府陳辭，重希刈楚之選。官才登於累日，時已後於三冬。允哉廢置，明乎用舍。雖進賢是急，冀開取士之門；而嚴敕不移，誠曰在公之義。訴而不納，信謂得宜。況歲進其書，事有徵於前誌；不拘以限，亦何聽於薄言。請俟他年，無隳舊典。
庚為伯，有拓境之功而請命服，所由以舊有不許。曰：非新命，未敢自安。請受其衣。未知合否。
爵無及惡，必在賞功，服以旌禮，豈忘裒德？苟忠誠之不匱，則禮命之可嘉。惟庚五等受封，九命作伯。懷讚國之義，無忘盡忠；申拓境之謀，是為節。既而敢忘錫命，以循已榮；功則成焉，賞宜及矣。雖名器所慎，不欲假人；而車服以庸，是宜勸善。所為將為賞僭，難議書勞；彼庚自為功能，敢為固請。榮之不報，善欲何歸？宜裒晉武之六衣，佇美吉甫之三捷。必也爵無逾等，道在守官，未可親新加，請從舊制。臧否之理，其在茲乎？
祿以馭賢，矧茲賓客；將不速而是敬，豈乾餱而以愆。眷彼丁也，給茲親屬。未聞輟已之仁，且有害公之負，於焉獲譴，何以為辭？然獄貴原情，事資愜眾。必若行高曾史，才茂鄒枚。簞食恨空，未改顏生之樂；樵蘇不爨，能師範子之廉。乃謂國賢，豈惟家食？以之恤乏，何必正名，
庚為伯，有拓境之功而請命服，所由以舊有不許。曰：非新命，未敢自安。請受其衣。未知合否。
爵無及惡，必在賞功，服以旌禮，豈忘裒德？苟忠誠之不匱，則禮命之可嘉。惟庚五等受封，九命作伯。懷讚國之義，無忘盡忠；申拓境之謀，是為節。既而敢忘錫命，以循已榮；功則成焉，賞宜及矣。雖名器所慎，不欲假人；而車服以庸，是宜勸善。所為將為賞僭，難議書勞；彼庚自為功能，敢為固請。榮之不報，善欲何歸？宜裒晉武之六衣，佇美吉甫之三捷。必也爵無逾等，道在守官，未可親新加，請從舊制。臧否之理，其在茲乎？
王季拜命堂下布武，王人謂失恭肅，正以簡書。季云：其儀得中。
拜有九命，光錫之道長；人有十等，尊卑之位殊。今者王人斯來，王季拜命。固宜鞫躬以進，安得布武而行？天威咫尺，異齊桓之盡敬；綸命渙汗，無考父之益恭。實以乖儀，奈何文過。簡書既正，噬臘空勤。
博考終古，厥惟敦龐。大智未萌，尚質巢窟。後聖有作，乃教炮燔。爾來欽哉，孰謂為利？乙或工者，舉而修之。以火化物，豈特熔金之利；若泥在鈞，斯從合土之法。既埏埴以為用，非陶甄而謂何？苟學非乖方，篤在守業；得高曾之規矩，無窳濫之悔尤。則彼有虞，以協還淳之化；紹於上古，寧雲反古之道。從朔者稱其有典，薄言者則謂無稽。
郭知運承恩詔葬，向五十年，今請易名，竊恐非禮。謹按《禮》經云：「《禮》時為大。」又曰：「過時不為禮也。」昔衛公叔文子卒，將葬。其子戍請諡於君曰：「日月有時，將葬矣。」請易其名者，蓋時不可逾也。節度既名不浮行，數紀之前，門生故吏，已合謀諡，今乃申請，竊將有為而作。節度嗣子英義，頃屬多故，屬制方隅，朝廷策勳，位表端揆。附從者竊不中之禮，會無妄之求。況節度當開元初，賵贈特加，碑誌並建，皆出恩命，追悼之遇，亦已當矣。今又鹵莽，外於典章，追送往之闕遺，啟將來之冒昧。況今列土者接畛，專政者百輩，若率而行之，誰曰無請。不惟有司疲於簡牘，抑恐名器等於草芥，雖欲曲全，竊將不可。又《禮》經云：「已孤暴貴，不為父作諡。」若節度合諡而不以其時，則嗣子廢先君之德；若不合諡而苟逐其誌，則先君因嗣子而見尊。以仆射而言之，恐貽越禮之議；以國家而言之，又殊旌善之體。請下太常重議。謹議。
國公有嘉禮，謁者不示儀式，科之。雲非五品巳上，仰處分。
國著建封，禮存嘉好。蓋隆殺之有數，何等威不忒？惟彼國公，列在王制。當享賓之日，且欲媵羞；於合好之時，仍將委幣。顧茲謁者，今則謂何？拜辱拜嘉，蔑無聞於紹相；三揖三讓，會不節於周旋。五馬初來，見使君之佇立。三星已下，於粲者之未逢。慢禮自宜抵罪，闕事於何逃責？遊詞所及，雖委援於五品；薄訴徒為，祗取慚於一握。俾投棘署，無聽莠言。
梁昭明太子撰《文選》，後相效著述者十餘家，咸自稱盡善。高聽之士，或未全許。且大同至於天寶，把筆者近千人，除勢要及賄賂者，中間灼然可尚者五分無二，豈得逢詩輒讚，往往盈帙。蓋身後立節，當無詭隨，其應詮揀不精，玉石相混，致令眾口銷鑠，為知音所痛。夫文友神情體雅，編紀者能審鑒諸體，安詳所來，方可定其優劣，論其取舍。至如曹、儕，詩多直致，語少切對，或五字並側，或十字俱平，而逸價終存。然契瓶膚受之流，責古人不辨宮商，詞句質素，恥相師範。於是攻乎異端，妄為穿鑿，理則不足，言常有餘，都無比興，但貴輕豔，雖滿篋笥，將何用之？自蕭氏以還，尤增矯飾，武德初微波尚在，貞觀末標格漸高，景雲中頗通遠調，開元十五年聲律風骨始備矣。實由主上惡華好樸，去偽從真，使海內詞人，翕然遵古，有周《風》、《雅》，再闡今日。璠雖不佞，竊嘗好事，常願刪略群才，讚聖朝之美，爰因退跡，得遂宿心。粵若王維、王昌齡、儲光羲等三十五人，皆河嶽英靈也，此集即以《河嶽英靈》為稱。詩一百七十首，分為上下卷，起甲寅，終乙酉，論次於序以品藻，各冠於篇額。如名不副實，才不合道，縱壓梁竇，終無取焉。
景於會郡，附貫給五年訖。差隴外鎮，並訴不伏。所由以為無據。
瞻彼景也，是何人斯？逋逃故鄉，離逷爾土。苟不家食，常懷旅遊。比巢幕之未安，如轉蓬之不定。聿來茲郡，奠厥攸居，爰曆星霜，載罹寒暑。河源沙塞，地鄰戎狄，必資膂力，以鎮疆場。惟景伊何，當是役也，自可有死無隕，為主將之先鋒；結衽抽戈，斷賢王之右臂。不聞為力，翻事遊詞。孰有沐君之恩，食君之土，偏蒙五稔之複，不徇六尺之軀？人之無良，罪宜從重，當複滅鼻，無或噬膚。
燕昭以齊魏黷武，楚趙專征。地僻援寡，城孤勢輕。體未遑於安席，心每寄於懸旌。外矜嚴以示懼，中慷慨而不平。欲羅天下之彥，總海內之英，爰築台於國，以尊隗為名。知夫喬林之木可選，他山之石可轉。將在物之非珍，謂求賢之不顯。苟白駒之可縶，信黃金之可賤。且設而為已則以奢，設以為人則為善。岌然既就，赫矣斯存。象徘徊於前殿，色晃朗於朝暾。人所貴惟金，我以為土；時以士為賤，我以為尊。誠列辟之未制，掩前經之所論。昔銅雀創於鄴都，陽台起於荊國。聳高麗之殊觀，備珍奇而盡飾，徒竭用而殫人，自矜豪而逞力。洎夫遺情繐悵，徒愴淫心。結夢巫山，空資穢德。豈同夫慮成經始，所寶惟賢？初假物以求士，終得魚而忘筌。不然者，鳥將棲於茂樹，魚自躍於深淵。臣亦效誠於大國，人遠誰仕於弱燕？所謂興亡必繁於賢哲，勝負寧由於眾寡，庶斯焉而取斯，誠大者而遠者。及夫劇辛不召而至，樂毅無媒而萃，鹹委質而納忠，願長途而騁驥。然則賢為強國之器，台實招賢之餌，空悲霸業之雄，不睹濫觴之自。異乎哉！曆萬古而共觀，信諸侯之一致，後之士寧無郭隗之才，後之君但守燕昭之位。是以千乘雖貴，一士雖微，必禮之而後為用，必求之而後能歸。不可誘之以利，不可劫之以威。因酌古之遺意，惜台平而事非。
乙農家子棄業從戎，縣令捕而科之。詞云：「徵稅繁重，餒在其中。苟圖庇身，非棄本也。」
三農飭力，九穀是資，田祖報以斯箱，蒸民由其粒食。乙輟耕壟上，擐甲戎行，棄帶經肆力之勤，務投筆徇身之計。遂使經行靡望，委台笠於中田；尺籍移名，閉蓬門於故裏。父耕子播，亦足庇身；君義臣行，如何棄本？而乃昧洪範之先食，決逐嫖姚；黜素王之去兵，輕逃力穡。徒托詞於凍餒，終難逭於刑憲。且縣尹之職，鄉戶是司，觀惠化於字人，定否臧於繈負。必也稅符大桀，詠減易堯，坐琴堂以素餐，帶墨綬而屍祿。自宜褫服，寧止免冠，待窮兩造之詞，聊舉一隅之說。
