肇，宰相貫之父。大曆中為中書舍人，累上疏言得失，為元載所惡，左遷京兆少尹，改秘書少監。載誅，除吏部侍郎。諡曰貞。
有武備者，國之嘉謨；習武事者，人之令圖。其在易也，徵之擊檄；其在禮也，取彼懸弧。蓋居安慮危，而兵不可去；策名委質，而藝不可無。我皇富有四海，光宅八區。然猶軫懷未達，惕慮不虞，欲以廣盛業於二柄，選雄教授於百夫。時乃駕幸於層樓，辟場乎九軌。森其羽衛，揭以弧矢；列簪佩而儼立，端冕旒而高視。詔曰：「惟爾力人，惟爾爪士。食我場藿，今則至矣；歌乎采蘩，試可乃已。」於是拜手稽首，足之蹈之；騁技於非常之日，爭鋒於拔類之時。則有六鈞用壯，百中無疑。和容就列，省括於茲。射用藏弓，不獨主皮之善；發殊罕忌，而無失鵠之嗤。可謂措杯至習，舍拔必至；盡其妙，而不棄前修，擅其功而若有餘地。天顏既矚，且賞麗龜之功；人意所傾，敢爭射隼之利。又若蒙輪之俊，超乘如飛；騁廣場之水埒，覽繁弱而忘歸。左旋右抽，擢兩肩於敏手；奮髯增氣，示眾目以餘威。立表取準，臨危應機。盤過身之矛，所投皆中；執如組之轡，所向無違。宸心用多其勇捷，觀者鹹服其精微。至有術非五善，取非十全；不能定是非於已分，而又爭利害於君前。莫不心戰股栗，落羽驚弦。豈搜揚之不至，諒，工拙之相懸？夫試也者，為求於眾；捷也者，為同於天。非僥幸之可竊，用旌勸之無偏。是以詣闕者數百計，而升明者才一二焉。其或進而不濫，動必合雅；靡蹲甲以自媒，思觀禮之見假。始僶俛於法度，忽蒼黃於取舍。信其命而有之，亦不得而無也。宜乎召墨客，授行者。書絕藝於詞臣，傳不朽於天下。
夫陽鳥中而則謝，陰兔望而斯蝕，諒天道之常理，豈人情之能測！何此器之知機，體變通之消息。其形也菲陋，任其淳素之姿；其質也嶔欹，無假丹青之飾。平而則正，滿而斯側，不平不滿，無窮無極。夫盛衰共貫，倚伏多途，或始吉而終否，或前榮而後枯。才聞棲越，遽見亡吳，不知戒其盈溢，空有歎於姑蘇。
是知高而不危則治，操而有求則競，見握發以存誠，虜宵衣而致命。老氏貴其善建，大易崇其積慶，殷湯鏤幾以為虞，孔甲鐫盤而自鏡。爾其冥豫不止，懷足無厭，釁成山嶽，禍起微纖。愚者已然而不見，智者未兆而斯瞻，聖人損之而又損，君子謙之而更謙。大禹惟聖，每殷勤於菲食；惟堯則哲，終眷戀於茅簷。然而默默如存，隆隆自絕，天且不能固西北之壞，地且不能補東南之缺。天地尚不能久，矧人道之不滅。勒茲器以為箴，庶作鑒於來哲。
夫以天覆高兮地載卑，道幽元兮不可窺。日始中而還昃，月將盈而複虧，滿而不已則溢，高而不已則危，誠古聖之深戒，作來者之明規。示予以倚伏，教予以謙撝，雖蒙昧而不敏，請將心而事斯。故遠求類物，近方諸已。鸚鵡何智兮隴坻先鳴，靈黽何愚兮長塗曳尾？智者禍兮受雕籠之斃，愚者福兮終廟堂之祉。信通塞之暫昧，乃榮枯之一指，何茲器之雖樸，以堪誡而成珍？稟質陶甄之匠，賦容埏埴之人，不雕飾以眩目，寧儉素以全身，始含虛而任受，忽多藏而累真。入之有徑，出之無因。其滿也渾兮似蚌珠，未開於重淵之下；其拆也杳兮若雞卵，初分於太古之辰。豈不以驟，積而靡散，貴得其豐，孰知其難，裂陶鎔之瑣瑣？出金錢之粲粲，風之者無不興嗟，聞之者盡皆含歎。若夫窅窅宦子，營營市人，若恥貧賤之域，同趨富貴之津。得利足以潤已，至盈足以敗身。猗歟前跡，安可再循？予遂削營欲之心，守謙光之道。念此物之雖賤，宜吾人之所保。鑒周鼎之覆餗，看魯器之傾倒。蝟逢長倩之贈，永為子孫之好；欲窮墨妙之意，以養太元之草。
劍者主生殺之氣，匣者，同隱見之心。鳴於其中，或幽閑以為恨；出乎其外，信利用以則深。豈徒飾以雕玉，比之兼金，剉雄铓而不舉，緘異氣而嚐沈者哉？故劍利於人，匣因於劍。蓋所以為重，俾神物而不褻；亦所以表能，將瑞光而亦驗。其始也，若耶之溪涸，赤堇之山開，良金既選，歐冶爰來。合純精而鑄煉。召太一與風雷，厥功既勤，曠歲月而方就；厥狀斯見，法陰陽之所裁。於是工技之儔，金鏤為匣。制其象也，錯玳瑁與瓊瑰；韜而藏諸，秘龍鱗與黽甲。故楚王之未識，我含其章；風胡之將鑒，我耀其光。發匣而睹，爛然非常；環啟蚌以吐月，刃披雲而降霜。若金堤始開，橫秋水之漫漫；如青天欲倚，散陽彩之煌煌。夫惟義也，動而必吉；夫惟，神也，行而無跡。號龍泉而其善可珍，指鬥牛而其光可射。用晦之際思顧盻而無遺；出幽之時，思佩服之無斁。伊昔三劍，氣淩九霄；臨敵高揮而血流千里，複讎虛擊而疾不崇朝。敬蒙蔽而未發，雖晏陰之莫昭。且劍之在匣，蓄銳而誰玩？劍之出匣，器利而能斷。亦將試銛鍔於鯨鯢，決浮雲於天漢。或提攜之未及，尚埋淪而可歎。願進用於張華，如見知於雷煥。
器為用兮則多，體自然兮能幾？惟茲瓢之雅素，稟成象而環偉。安貧所飲，顏生何愧於賢哉；不食而懸，孔父嚐嗟夫吾豈？離芳葉，配金壺，雖人斯造制，而天與規模。柄非假操而直，腹非待剖而刳。靜然無似於物，豁爾虛受之徒。黃其色以居貞，圓其首以持重。非憎乎林下逸人，何事而喧？可惜乎樽中夫子，寧拙於用。笙匏同出，詎為樂音以見奇；牢巹各行，用謝婚姻之所共。受質於不宰，成形而有待。與簞食而義同，方抔飲而功倍；省力而易就，因性而莫改。豈比夫爾戈爾矛而勞乎鍛乃礪乃？於是薦芳席，娛密座。動而委命，雖提挈之由君；用或當仁，信斟酌而在我。挹酒漿則仰惟北而有別，充玩好則校司南以為可。有以小為貴，有以約為珍；瓠之生莫先於晉壤，杓之類奚取於梓人。昔者滄流，曾變蠡名而願測；今茲廟禮，請代龍號而惟新。勿謂輕之掌握，無使辱在埃塵。為君酌人心而不倦，弈反樸以還淳。
遵大路乎新謀，倚善人之廣運。沙之積也，得禦濕之宜；堤乃名焉，審用功之分。用謀爰度，是築是隱，使夫晴靡磽確之煩，雨無塗潦之窘。若然者，施之城闕，豈但三條之通；用之郊垌，可以千里而近。伊功足紀，斯美奚擬？台或虧簣，我終始兮無然。山不讓塵，我包含兮亦爾。應物兮寧倦，安卑兮詎恥。俾時行各得其所由，故日用不知其所以。君勿謂泥滓之賤，君其乘宏益之深。高而不危，仰諸侯之殊化；直而能正，定誌士之夙心。何止禦浸淫而為岸，或當披隤阤而揀金。其處也，周帝城之內，徒有羨於瑤池。其堅也，雖眾人之力，固自得於金椎。亦由道存而命舛天從而非師。是以遽奔衝，應馳騖。洞萬戶兮旁啟，紛九門兮爭赴。往來相接，見軒蓋之成陰；蹊逕自開，何桃李之足樹？役無妨時，利莫尚茲。豈逾於衢，且以夫大為防也；能保其固，匪同中聚而雨之。仰對高闕兮熒熒，夾植喬木兮青青。無偏無頗，庶托情於王道；不騫不圯，長委質於地靈。願得乘禦輦，蔭宮槐。敢邀功於捷徑，期展效於微埃。徒以為臨曲沼，登高台。誠不如賦沙堤之盛觀，足以騁作賦之才。
宿，贈僕射逖子。辟河東掌書記。代宗袁曆刑部郎中中書舍人，出為華州刺史。
乙家有《論語讖》鄰告其蓄禁書，科徒一載。郡斷無罪。未知合否。
先聖立言，蓋非為已；後學敬教，可以潤身。且非亂常，如何議辟？乙門殊闕里，室有儒書，雖則家藏，未遑邦禁。同原伯之不悅，或可見非；比韋氏之能傳，實惟濟美。鄰人誠為妄
糾，彼己未越彝倫。遽欲論刑，何縣吏之從昧？不置於理，知郡司之有孚。
天寶初，有獻書闕下者，言巴蜀之間，有後鏡見於岩之半，仁壽之字，昭然可觀。仆深奇之，因而為賦：
主上恢大寶，闡鴻休。仁風揚而元德布，壽星輝而皇化流。故得仙靈啟瑞，後鏡涵秋。無往不形，鑒乃侔於止水；有鼎而應，道可以喻虛舟。懿夫化自天鈞，質非熔造；亭午光射，靈朝曙早。來洞穴之九仙，對商山之四皓；炳昆岫之龍燭，倒風壇之竹掃。光能照乘，不遺罔象之珠；跡在幽岩，為啟崆峒之道。動如秋水之澄，皎如寒雪之凝；駐清夜之圓月，掛長河之片冰。其形不由於拂拭，其勢豈假於鉤繩？君則無心，惟德之斯感；山非自爾，喜神之有憑。左猿吟，右虎嘯。萬籟相舌，群容必召。雖復晉有金飾之美，魏有銀華之妙。何如庸魅而野鹿羞竊，愛舞而山雞自照。昔之寫形仁壽，見膽咸陽；倚玳而稱麗，掛珊瑚而益光。名傳歲月，事著縑緗。咸播美於千古，孰歸功於我皇？鏡為之鑒，與明德之合符；後類於金。惟聖躬之初應，可以示後世之千葉，可以軌前王之萬乘。記事之簡，以光良史之書；頌美之詞，更動詩人之興。法天法地之謂仁，不騫不崩之謂壽；惟仁也故能昭泰，惟壽也故能長久。萬人咸識，鄙石室之仙經；六體自然，輕漢園之臥柳。我大君猶抑而不納，謙而不有；小人無益於補天，庶斯文不朽。
皇矣上帝，臨下有則。元德升聞，榮問充塞。三光明而品物昭報，四氣序而黎人不忒。雖休勿休，惟胸惟默。偉夫自然之丹甑，方作瑞於明德，應皇運而無疆，報時豐於有國。其業可大，其功可久。既申命以自天，類有孚而盈缶。循環外映，爰假象以為名；落內虛，信當無而入有。明夫既耨既莠。表此不稂不莠，將有開而必先，固茲器之可守。天應靈貺，人期至豐。不汲而滿，將賓而齊列；不炊而沸，與溫泉而比崇。異鈞陶之有作，符造化之為功，千箱以之而發詠，萬姓無嗟乎屢空。且夫人為國本，食乃人天。朝有代耕之秩，野多擊壤之賢。豈不以休徵畢至，瑞應無邊。正色斯呈。以明於聖感；天資可尚，是表其豐年。影亭亭於瑞日，光泛泛於祥煙。九功鹹序，八政攸先。超三皇而軼五帝，尚何足夫比肩？
維永泰元年歲次乙巳二月十七日，親平郡王薨於西京之內邸，春秋四十一。粵以其年五月七日，遷窆於萬年縣黽川鄉細柳原，禮也。王諱儼，字伯莊。睿宗之曾孫，元宗之孫，奉天皇帝之長子也。幼而溫良，夙乃碩茂。動皆執禮，言必稱詩。皇孫之中，德行推美。周邦右戚，漢典開封。供繼讓王之尊，親承太伯之嗣。先朝友愛，奕葉追崇。常佳南楚之風，每玩西園之月。仁者不壽，遘疾而終。皇上軫棠棣之悲懷雁行之慘，輟朝震悼，義切天倫。酀遂雲封，黽占從吉，俄辭舊邸，言向佳城。近灞陵之高原，當細柳之古地。丹將引，元甲啟行，器備飾終，禮有異等。嗣子年在童幼，執喪而哀，詔葬之儀，悲深先遠。豐碑之窆，詞在刊銘。銘曰：
文昭武穆，天孫帝子。好古推賢，樂善歸美。親承太伯，業繼賢王。漢屏斯重，周卿有光。人閱於水，夜遷於壑。長阪蘭摧，小山桂落。緬柳之地，灞陵之川。泉扃一閉，幽遂千年。
臣某言：臣今日已時至臨皋驛西，開府魚朝恩見。奉宣進止：賜臣錦戰袍等，又未時至管城驛，懸中使至賜臣瓜兩顆。聖茲薦及，寵賜頻加，榮有同於衣錦，恩乃及於挾纊。重裘莫比，被練非堅，以此臨戎，期於盡敵。況傳之香澤，分以甘瓜，推食解衣，未足為喻。誓當畢命，少答殊私，身膏草野，實伸至願。無任受恩稠疊之至！
臣晏言：臣實凡淺，謬典樞衡，元元未安，庶政多闕，涓塵罕錄，屍素空慚。臣女婿元帥判官駕部員外郎知制誥潘炎，入侍帷幄，又司戎政，嫌疑之地，顛沛是憂。頃者累表陳聞，冀炎得歸省闥，不謂天聽未運，尚阻愚誠，內懷冰炭，若墜泉穀，臣某誠惶誠恐。臣聞統天下者以天下，舉直錯枉，不私其觀，故能啟至公之門，塞群邪之路。伏惟元聖文武皇帝陛下紹休聖緒，惟新寶曆，內厘百揆，外清四海，鵷鸞之士，充庭漸階。而臣與潘炎，俱忝近密，兵權國政，在臣二人，是使惡炎者易為辭，嫉臣者易為毀。倘炎獲戾，臣無以見雪；脫臣遇謗，炎無以自明。此臣所以寤寐兢惶，罔知攸止。昔霍光為大司馬，長女婿度遼將軍範明友、次女婿羽林監任勝為東西宮衛尉，威勢崇重，冠於一時，不能抑退，卒見傾覆。前史所惡，書而貶之。又劉宏為鎮南將軍事時，朝廷以其女婿夏侯陟為襄陽太守，宏表陟親戚，舊制不得相監，有詔聽從，竟免禍敗。先賢所尚，美而書之。臣雖才謝古人，智不經遠，每憂覆餗，大懼妨賢，竊惟瓜李之嫌，寧望桑藿之許。今是以瀝肝上請，昧死聞天。必元帥藉炎諮謀，則臣甘引退；如或廟堂留臣擇用，伏願終許罷炎。庶遂劉宏之心，無成子孟之禍。無任懇願迫切之至！
臣某言：皇太子者，王之枝葉，固當使之繁茂，以蔭本根。國家自頃以來，率由此道，莫不重其職任，以維四方。如朔方、范陽、河南、隴名、劍南等州節度大使並五府大都督，一切並用皇子，以相監統。內以制奸宄，外以威寇戎，雖未合封建舊章，亦所以廣維城磐石之義也。自羯胡肆逆，海內糜沸，務求武將，授以兵權。於是大使大都督之職，廢而不複用矣。近日仆固瑒梟夷之後，陛下以朔方巨鎮，寇逆未平，將授其使。賜臣靈州大都督、單於安西大都護、朔方節度使，此一時之事，非經久之術。今妖氛電掃，中外小康，忝職樞衡代天理物，固合遵守舊典，宣明國章，豈可複竊大名，紊亂常式，此臣所以內外冰炭，俛仰增慚。伏乞選這親王，授以斯任，俾臣兼靈州長史及副大都護節度大使，佐理其中，並諸府節度，亦望準此處置。四夷聞親王分鎮，必當遠近畏威，將亦絕其覦心，不敢妄動。又大元帥頃者並無親王為之，自皇太子冊在春宮，遂罷斯職，今但置元帥司馬，而元帥未有其人，四方將帥之臣，無所稟命，亦望陛下複授皇太子，以振兵威，此國家要務也。臣前月已具聞，奏陳其事，猶懼陛下未察愚言，不以為念，是以敢再三抵冒，昧死上陳。倘允臣所祈，天下幸甚，無任懇願之至！
臣奉某月日敕：令臣河西揀招五千人，赴磧西逐麵防捍者。臣到安西之日，安西早已翻營，軍令有行，困不敢息，鐵衣不解，吹角便行。邊庭路長，去去彌遠，往還三萬裏，辛苦二周年。朝行雪山，暮宿冰澗，溪深路細，水粗❥❥大約一程，少亦百渡。人膚皴裂，道上血流，畜蹄穿跙，路傍骨積，征馬被甲，塞草不肥，戰士戎衣，胡風盡化。今邊秋早冷，赤肉迎霜，臣準敕放還，實恐磧途凍死。伏惟矜慈育物，遠念單寒，請令安西給付綿帛，藎其凍露，路免僵屍，生入鐵門，死將不朽。
有唐建中二年歲次辛酉十一月三日，瀛州景城縣主簿彭閱字巨源卒於官，明年十有一月，季弟字長源迎神葬於古漁陽城北采貴裏之原，存歿急難，於此極天倫之戚。君之先世，祿至高祖，奕葉瓊枝，在邦已聞。曾祖順，皇朝都水使者。祖杲，禦史中丞嶺南采訪使。考棲梧，蒲州司馬。生君身長六尺，性倜儻，善屬文，工楷隸。廣德中，有委父仕於恒，因省遇亂，來遊幽薊，與宏農揚饣粦、太原王譒、河東柳挺以文相友，為當時高唱。及太尉遂寧王司徒義陽公魯衛更榮，秉旄此府，恩殊寄重，深沈朱戶。君嚐儒服曳裾，宴語東閣，雖梁邸之待孫羊，竇家這歡崔班，彼一時也。無何，李惟嶽以恒趙叛，有詔司徒討逆，議者若師出乎❥莫之間，屝屨資糧，佇我文吏，君解巾始拜此命。縣與賊鄰，防虞初闕，萑蒲之盜，起於倉卒，長吏請寇。君曰：擊柝待暴，家人有備，況國邑乎！苟逃❥。
夫工文者或懦於勇烈，善武者或昧於政理。徐則失於斷，疾則寡於謀。至若文而有勇，武而有政；徐而能斷，疾而能謀者，公有之矣。公諱羲仲，字羲仲，其先南陽人也。高祖出宰榆次，因家太原。昔宋襄公之母弟敖，仕於晉，至伯宗，為三卻所害，州黎奔楚，其子家於南陽，以王父字為氏，公其後也。遠祖均，東漢為九江太守，累遷司徒，六條分而千里雲行，五教敷而四方風動，厥有成績，罔或不臧。自東漢迄於聖代，英賢間發，史牒詳焉。曾祖隋雍州牧鄱陽將軍諱義，國之選也。烈考皇靈州錄事參軍諱良獻，人之望也。皆纘承前緒，垂祐後昆，秉德不回，世濟其美。
公則靈州府君之仲子也。允文允武，惟忠惟孝，丱歲失趨庭之訓，絕漿有類於參乎；弱齡喪倚門之慈，泣血不殊於柴也。曾未弱冠，克自激昂，不安顏子之貧，遂投班生之筆，乃慷慨而言曰：「文武不墜，在人宏之。」遂從安思順破魚海，敗五城，授上柱國。又從哥舒翰破吐，蕃，收九曲。前後討伐，稠疊勳庸，累遷遊擊將軍左武衛中郎將。暨乾元中，秦州防禦使都督楊公，公之懿親，邦之碩德也。懷郭有道之深訓任祁大夫之內舉，以公才兼文武，德備剛柔，表為司議參軍，尚賢也。至上元初，楊公為同州刺史，又表公兼韓城令當縣團練使，任能也。欃槍未攘，獫狁孔棘，既因之以師旅，又加之以饑饉，寇盜蟻聚於我疆，黔黎鳥散於他境，城壁頹圯，鄽戶閉隳，嗷嗷彼方，望公如歲。公於是完城郭，修器械，均賦斂，峙糗糧。城郭之完也，則矗長雲以倚天；器械之修也，則騰勁霜以撲地；均乃賦，則流人不召而來；峙乃糧，則軍士不戒而備。農狎於野，商複於肆，去其煩苛，敦其簡易，曾不期月，而人積壓所庇。解印未幾，朝廷多之，遷澄城令。無何，楊公拜禦史中丞嶺南節度，乃諮參公謀，授以參軍。時宦官呂太一怙恃寵靈，淩虐神主，前節度張休為之棄甲。公於是稽韜略，演遁法，算之以孤虛，考之以風角，潛軍間道，克複舊藩，甲士不勤，而凶黨殲矣，所謂不戰而勝者也。乃大貢方賄，丕敘庶績，朝議嘉焉。授大理少卿兼監察禦史，仍充節度判官，懋賞也。棘署亞卿，表其赤心而刺外；柏台柱史，俾其白簡以正邪。方將振翼南溟，竭誠北闕，曜肆靈於象郡，布渥澤於龍川。豈上天不惠，降此大戾？閱水去而不留，藏舟奄其長逝，以永泰三年四月六日，寢疾捐館於上京務本裏第，春秋四十有二。以其年五月十八日葬畢陌原，禮也。
公之元昆曰夷仲，早世而殞。公之季弟曰昌仲，為光祿寺丞，撫孤追往，號慟靡及。惟公禮以檢身，忠以奉國。其事上也敬，其臨下也簡；禦眾以寬，撫孤以義；率性而仁愛及物，因心而孝友過人。從官之祿利，散沾於疏屬；承家之資產，悉付與同生。宗族之所嗟稱，寮友之所景慕者也。夫人昌黎郡君豆盧氏，太原交城令元偉之孫，寧州真寧尉廣洽之女也。調諧琴瑟，誌厲冰霜，施衿結縭，作嬪君子，婉君子，婉嫕淑慎，宜其家人。伯道無兒，豈獨悲於晉史？共薑誓死，寧專美於衛詩。痛失翼於淩虛，思招福而遺有。終願削發禪寂。衲衣空門，湣幼女之未嫁，抑深主而少止。歲月逾邁，陵穀有遷，願播芳猷，記之貞石。詵也不佞，知其為人，哀彼譚公，念茲歸祔。乃為銘曰：
於穆君子，問望不已，文武並茂，忠孝兼美，德所立兮。奕奕韓邑，嗷嗷疲人，命公為宰，厥政惟新化所及兮。小臣不帥，肆虐荒裔，師徒不勤，渠魁自殆，資令謀兮。聖朝懋賞，俾崇乃秩，卿月照庭，台霜輝質，沐鴻休兮。天地不仁，殲我邦彥百身莫贖，孰不興怨，行之積兮。孀妻孤女，魂斷骨驚，爰紀貞石，永播芳名，美無斁兮。
