沼為鳳翔隴右節度使張鎰屬官，營將李楚琳作亂，死其難。
丁授官累日，被奏替請非時選，廢置不許，雲準敕旨冬已過旬限。丁訴云：今正在冬，當替隻在下牒之日，且辨論官材，不合拘以限約，廢置又執賢能，以歲時入其書，豈可無限。
任良物官，著國典而為重；守法立度，在所司而靡逾。丁筮仕策名，掄才授署。既而天書薦委，寧俟及瓜之期；會府陳辭，重希刈楚之選。官才登於累日，時已後於三冬。允哉廢置，明乎用舍。雖進賢是急，冀開取士之門；而嚴敕不移，誠曰在公之義。訴而不納，信謂得宜。況歲進其書，事有徵於前誌；不拘以限，亦何聽於薄言。請俟他年，無隳舊典。
皇上端拱穆清，法《春秋》五始之要，酌禮樂三代之英。赫帝典，含元正，衡紀允葉，攝提為貞。疏龍首以抗殿，靡魚須而建旌。開彤庭執玉帛者萬國，發金奏韻簫韶而九成。祥風應律，慶雲夾日，華夷會同，車書混一。羽衡宿設，乘輿曉出。陳八佾象鈞天之儀，舞百獸備充庭之實。彼毛群與羽族，感盛德而呈質。度曲既三，薰風自南。進旅退旅兮猛誌外戢，擊石拊石兮和氣內含。忽齊首以瞪目，乍脈脈而耽耽。威而不猛，樂而不諼。搏鷙者搖尾而就養，剛狠者戢角於觸藩。牝馬馴致於坤德，群龍利見於乾元。若乃大禮成，壽觴薦，天聲起，皇威遍。金石鏗鏘以攢雜，文物葳蕤以蔥蒨。獸臣獻伎於廣廷，樂正舉麾於層殿。怛荒戎於鬼虜，鹹稽首而革麵。其初進也，波委星攢，如岡如巒，發揚蹈厲兮鼓舞爭集，無大無小兮容止可觀。其少退也，軍旋陣折，匪蠻匪貊，蹄角且千兮羽儀累百，詭色殊奇兮相輝赫赫。豈獨九尾靈狐，一角神獸？顧免宵落，麒麟夜鬥，非熊非羆，為猿為狖，威鳳巢閣，騶虞在囿，條支之犀，黃支之鷇而已。其徒實繁，厥狀非一。五靈嘉瑞，百寶異質。數不可盡之於詞，名不可殫之於筆，莫不聞至樂而知感，樂皇風以相率。忽指顧於應規，亦回旋而中律，穆穆焉羌難得而備述。則知樂之感也深，德之被也普。彼禽獸之遇聖，隨萬里而鹹睹。至若吳越吟，荊豔楚舞。徒滔堙於心耳，安擬議於幹羽。曾不得充虞舜之帝圖，列後夔之樂府。辭曰：鑠元會兮正王度，奏《雲門》兮歌《大》。百獸舞兮四夷懼，於胥樂兮皇風布。客有慕上古之賡歌，望承明而獻賦。
漢宮昏曉兮樓殿相望，雙闕雲聳兮千門日長。銅壺夜漏，金鏡朝光。鏘華鐘兮肅天居之岑寂，張猛虡兮壯神容之焜煌。含虛守靜，應用無方。聞之者朝警而夕惕，扣之者神和而意揚。此乃樂府之彝器，宮懸之高張，豈比夫羽籥絲竹，匏土革木，徒攢雜以鏗鏘。若乃九陌初昏，重門聚柝，清禁將開，繁星乍落，月宿翠樓，風清金閣。發清聲之響亮，覺層樓之寥廓，思遠客於鶉衣，怨美人於羅幕。足使懷愁者感之而增欷，得誌者聽之而愈樂。豈在物之有心，伊人情之所托。及夫雞人未唱，鵠鑰猶封，星翻南陸，月掛西峰。出入萬室，周流九重。走軒車於金馬，震欞檻於銅龍。千官警兮清佩響，百鳥鳴兮春露濃。豈謝泗濱之浮磬，豐嶺之霜鐘而已哉！夫其逐吹含空，馳煙驛霧。徘徊宮闕，演漾官署。虎嘯空中，龍吟何處？近從丹庭之室，遠盡青門之樹。刜之以劍，思利器之一揮；擊之以莛，歎清音之難遇。豈獨稱鳧氏於周典，發鯨魚於漢賦？爾其舂容鼓怒之音，千石萬鈞之實，洪爐鎔冶之姿，追蠡篆文之質。總眾美以混成，亮吹萬而得一。客有羈旅靈台，經過牟首，元文未獻，白賁徒久。聲聞於外，空美鼓鐘於宮；氣或在天，誰知藏劍於斗？懷洪音而未發，敢虛心而待扣。
至尊者王，至明者日，處其位兮無二，配其德兮淮一。制服以象，必圖之而並臨；視朝以時，方候之而俱出。懿夫日實也，厥生於東；王往了，厥居於中。其呈象以下燭，必布德而上通。然則日中之有王字者，豈不以昭宸聰，彰國風？煥乎黃道，赫矣蒼穹，表皇綱之不紊，延聖祚於無窮者哉！且天垂三光，日當其首；人執六藝，書列於後。此神功之所成，彼人力而何有？況乎烏為鳥矣，無慚蒼頡之能；日匪扇焉，寧假右軍之手。稽圖緯於載籍，信可大而可久。豈比夫黽麟龍鳳，徒在乎宮沼郊藪，適足以勞於使臣，未可以齊乎不朽。夫運行不已者，天地之常；臨照無私者，日月之光。美之則配於太昊，惡之則比夫夏王。是以逆其時則休亦成咎，順其道則否亦為臧。故昔王者，莫不觀天文兮順陰陽，授人時兮正紀綱。而人用康，而邦其昌。如此者厥鑒不遠，實歸美乎我皇，信所謂承天之序，襲於休祥者也。是知君能則天，天必呈瑞。明海內之四目，瞻日中之一字。士有仰止雲路，苦心詞賦。戰欲酣兮日將暮，儻魯陽這脩戈可借，冀和仲之餘暉可駐。願傾葵藿之心，希成桃李之樹。
至尊者王，至明者日，處其位兮無二，配其德兮淮一。制服以象，必圖之而並臨；視朝以時，方候之而俱出。懿夫日實也，厥生於東；王往了，厥居於中。其呈象以下燭，必布德而上通。然則日中之有王字者，豈不以昭宸聰，彰國風？煥乎黃道，赫矣蒼穹，表皇綱之不紊，延聖祚於無窮者哉！且天垂三光，日當其首；人執六藝，書列於後。此神功之所成，彼人力而何有？況乎烏為鳥矣，無慚蒼頡之能；日匪扇焉，寧假右軍之手。稽圖緯於載籍，信可大而可久。豈比夫黽麟龍鳳，徒在乎宮沼郊藪，適足以勞於使臣，未可以齊乎不朽。夫運行不已者，天地之常；臨照無私者，日月之光。美之則配於太昊，惡之則比夫夏王。是以逆其時則休亦成咎，順其道則否亦為臧。故昔王者，莫不觀天文兮順陰陽，授人時兮正紀綱。而人用康，而邦其昌。如此者厥鑒不遠，實歸美乎我皇，信所謂承天之序，襲於休祥者也。是知君能則天，天必呈瑞。明海內之四目，瞻日中之一字。士有仰止雲路，苦心詞賦。戰欲酣兮日將暮，儻魯陽這脩戈可借，冀和仲之餘暉可駐。願傾葵藿之心，希成桃李之樹。
映，瀛州高陽人。舉進士博學宏詞，累授監察御史。建中初遷刑部員外郎，拜給事中，轉中書舍人。貞元二年以本官拜平章事，改中書侍郎，封河間縣男，貶夔州刺史，曆衡州洪州。十一年卒，年四十八，贈禮部尚書諡曰忠。
閉天地成四時者元冬，麗乎天明萬方者白日。至若斗杓移指，寒氣入律，霜涵冰以凝沍，風落木兮蕭瑟。始乘乾以運行，乃宅巽而是出。明在地上，望杲杲於扶桑；光搖水中，疑泛泛而萍實。故日出易穀，眾人熙熙。苦寒者自我而燠若，即幽者自我而明之。將所鑒而並鑒，故無私而不私。懿夫吾君之威，可畏可愛。象嚴凝以神武，配耀靈於光大。是以愚智必仰賴者也。又如殘夜猶昧，破積陰以重光；晨霜正繁，濟輿民於附火。聖人納諫，亦替否而獻可；同彼天象，發陽明以自東。觀乎道經，體人庶而居左；君法日也，申文明於九重。臣諫君也，扇和氣於三冬。故時以泰，歲以豐。方夔龍而並騖，與步驟而追蹤。
臣某言：伏聞南蠻以六月某日大破吐蕃弄視等城，擒戮俘獲不可勝計者。臣聞德之所綏，在遠鹹服；義之所棄，雖暴必亡。蠢茲犬戎，敢肆凶戾。久稽天討，時動邊塵。人神共讎，夷夏同憤。遂使南蠻奮旅，仗義爭先，覆其保障之時，奪彼肥饒之地。斬馘萬級，俘計千群。揚天聲於區外，正王略於殊俗。自非陛下道超帝圖，化協神用，武先七德，守在四夷。安得使百蠻稽服，潛被聲教。始左衽以請吏，俄倒戈而效誠。舍其唇齒之資，為我爪牙之用。雖書稱即，詩美來威。方之聖功，彼有慚德。臣謬膺朝寄，待位東土，不獲隨例稱慶闕庭，忭躍之誠，倍萬恒品。不勝慶快之至！
臣某言：臣聞荷覆載之德者，願酬天地之仁；懷涓埃之勤者，冀裨海嶽之大。所以思或出位，知無不為。況臣受寵過深，感恩逾切，不竭忠以自效，是盜祿以苟安。臣某中謝。臣伏見三時愆雨，一穀不登。黎庶以❥❥不知，卿士以月俸自恃。竊惟聖慮，已積憂勤；凡在人臣，何以安處？昨者自春及夏，時雨漸愆，陛下心憂於清穆之中，躬禱於靈池之上。精誠所至，昭感遂通，祥禽呈瑞於禦前，膏雨布澤於天下。遂使百穀皆稔，九土大豐，國無不獲之夫，代成廉讓之俗。斯乃皆由聖德，上合天心，顧此齊人，俱受其賜。此何異開口待哺，澡身仰衣。豈知宸衷不可常勞，靈雨亦難恒若者也。必在酌堯舜之至道，舉祖宗之成法，複修義倉，以救歉歲。則黎人絕水旱之困，陛下釋憂勤之念。君逸無勞，乃合至道；足食無患，斯謂雍熙。豈臣率心，實聞方冊，又臣伏以賦稅之道，理化之源，必資考古酌今，以通其變，俾為經制，豈利因循？各具狀別隨表。臣某中謝，伏以聖心屬念，惟在黎元；微臣蠢愚，嚐曆州府。敢以所見，備於上聞。徒竭誠請，理猶未明。輕冒宸嚴，不勝隕越。
臣某言：前月十七日八陵禮畢，臣議以為不合賀宰相，禦史台罰臣一月俸。至十九日，宰相奉宣聖旨，不須罰者。臣以愚直守職，造次執文憲司，班列失儀，委典書罰。聖慈照鑒，特恩釋放兢懼戰越，不知所圖。臣某中謝。臣伏以昨者八陵之禮，百王未行，特由陛下發於孝思，成此盛典。祉歸聖祚，慶屬皇家，惟當稱賀殿廷，豈合推美臣下？事關諂瀆，禮近嫌疑。臣忝職司，豈敢苟且？又詳郊廟之禮，與臣愚見亦同，但緣李汶性褊而剛，不敢封眾陳白，所以入谘宰相，冀其無跡而停，豈圖智小慮深，竟以徇公招咎。陛下察臣等守直，免臣罰俸，懲勸斯在，隕越何酬？臣某中謝。臣素庸虛，叨蒙獎擢，身則誠為賤品，官是陛下九卿。台司理在持綱，臣則職當執理；綱失是一時之誤，禮失為終古所非。書罰已擅台威，放罰特聞聖造。誠合各守職分，上答恩私。宏陛下太和之仁，示朝廷至公之道。豈以蓄憤未泄，求過轉深，數日已來，眾情共悉。臣昨自緣公事，頻詣延英。李汶疑臣別，有披陳，遂欲曲生瑕。責臣不賀宰相，則上引班列失儀；惡臣專守禮文，則旁說河南殘破。其牒已公行組織，欲杜臣之口。近聞又有譖說，擬隱臣之身，不敢縷有塵煩，自當漸布行路。臣孤立無援，行公奉職，惟聖盟在上，微臣必不及冤，但恐誣構日深，慈母亦當動聽。臣今不敢避李汶之怒，惟懼失人臣之和，夙夜不寧，憂惕成病。若更請對，轉恐生疑戰汗彷徨，不知所處？無任兢懼感恩之至！
臣某言：臣聞修身止謗，君子之道；尚口自理，小人常情。臣雖駑劣不才，竊服師父之訓，縱有謗讟，未嚐辯明，久必自孚，庶無所愧。況釋謗於已，則必委過於人，棄讓違謙何愧之甚。然命之所切，不緣臣身，伏以受陛下命官之初，直自聖心所擇，遽致遺闕，上累皇明，此臣不得不辯一也。聞謗臣之詞，以驚聽為務，或雲父子相食，或雲盜賊公行，山穀之間，已有結聚，或雲坊市之內，亦致流亡，儻或上達天聽，則貽憂聖慮，又臣不得不辯二也。臣某中謝。臣伏以鄰近數州，去年皆同水旱，惟當府一境，前年先有水災，既已積憂，又加再歉，其間數縣人戶，頃者實多逃移，據兩稅案所有未歸人戶，尚有一千五百已下，有負獎任，不勝憂惶。自蒙陛下恩慈，特發倉儲賑貸，安業者無不歡忻，逐食者漸已遷還，幸災之人，騰謗益甚，致滋嫌怒，實此根由。蓋緣臣自到任以來，事有不幸，曾正冤獄，嚐奏貪官。且獄是聖衷所明，幽魂知感；贓是疫人之害，疏綱不容，當官而行，於臣何有？今則彝章雖舉，眾怒遂深，乃於道路郵亭，造其飛語，又於往來使客，揚此虛聲，轉至沸騰，布於遠近。且謗臣者以去臣為限，臣不去不休，臣若尚安居，謗亦滋甚。向念時雨未降，人心易搖，乞罪微臣，以安百姓。今月十九日，又得南市署丞張斌狀送留守牒市之意似欲慰人戶，詳其榜內之詞，卻慮搖動愚下。其牒云：戶口流散，村落空虛，恐依山林，變為狂寇，攘竊道路，隔礙往來者。今地即王畿，有事尚令密啟，人皆服化，虛詞豈可榜陳？敢言不利府司，又恐惑於遠聽。臣伏以俱承寄任，貴務和同，今日故就皇城，自取商議，既至門首，又不見臣，臣憂懼轉深，不敢不奏。其市榜諸縣，見擬移牒請其且收，臣既昧通方，輒陳事體，兢懼戰越，不知所裁。今東都幸有台省之官，悉是朝廷所擇，職為耳目，身在都城，固諳纖微，望委勘察，庶事責實，甘待刑章。無任惶懼懇迫之至！
臣某言：臣聞恩之重者，非命可酬；誠之切者，無言以代。但無以非命，又無以可伸。臣某中謝。臣又聞君親之恩，天地之理，在臣所感，異於常恩。臣於廣德二年，曾授徐州一尉，既不赴任，即同無官。建中之初，便荷聖澤，自此累擢，以至台司，此臣所感，異於常恩一也。聖朝特重史官，罕臣先獲兼授，況臣不逮，忽竊殊私，此臣所感，異於常恩二也。敢言守直，實稟至愚，是以凡所曆官，必遭飛謗，慈母有投杼之惑，古人著竊鈇之疑，臣獨何人？累蒙聖察，此臣所感，異於常恩三也。但夙多嬴疾，今迫衰齡，常恐殊恩未酬，朝露溘盡，負天愧地，不知所雲。臣某中謝。臣又聞西晉山濤之事君，每有所知，必有密奏。晉人謂之山公啟事實若今之榜也，意在臣展盡忠之道，君擇可采而行，使政自上施，言無外見。但以臣性本庸淺，識又暗劣，每有聞見，莫辯是非。若合陳不陳，懼乖耳目之任；不合奏妄奏，則當塵瀆之辜。是積慚惶，亟曆星歲，竟未能舉一賢以自代，興一利以上陳，冒寵偷安，其罪至重。更以臣除官制云：「爾其竭誠啟沃，以廣視聽。」 故臣得以盡其管見，塵浼天聽，謹別錄狀同進以聞。無任兢惶戰汗之至！
臣某言：伏以臣之依君，猶子之依父，若心有憂患，口不陳聞，則是孤負恩慈，自取禍敗。臣某中謝。臣去年八月十九日陛下賜臣蔭官詔云：漕運成功，擢居東掖者。臣俯慚光寵，上感聖明，粉骨糜軀，匪申報效。臣昨東都主運之日，是上都闕糧之時，賊寇未平，蝗蟲方甚，臣於河陰領米，分付陝州，務相催驅，不敢回避。其時王事至切，臣官最卑，臣心雖守謙恭，公事亦多抵誤，猶蒙陛下遣日暹宣慰於臣處事之難，臣有微功，實由天庇。及臣延英對日，不敢一言自陳，怒臣者疑臣以張聲勢，憂臣者料臣必投魑魅。今臣貶官，自緣親累，聖恩猶與上州，自然宿怒未平，因恐小人承便，臣既在遠，還固易誣，痛則呼天，實在今日，憂之切者，謹陳一端。往者張鎰在鳳翔之時，奏留都營田副使張信之，得罪自為犯贓，以臣不與往還，於臣便生疑怨。一昨秋夏之際，張信之多在上都，自臣貶黜已來，不知今向何處。但慮知臣在遠，又知執政憎臣，必恐求媚取容，稱虛逞怨，倘表罪戾聞於聖聽，乞降三司審推，則臣萬死無恨。方當黜責，猶恃恩私，仰望天顏，實如咫尺。無任憂迫恃恩之至！
臣某言：臣不幸多疾，且昧攝生，積年不瘳，遂成沉痼。內有五髒，心病轉深；外有四肢，足力不逮。豈可參掌密命，趨侍玉階，上負聖私，下曠公事，縱恃恩無懼，而省已何安？臣某中謝。臣以為龍祿不可苟偷，疾病實難自強，所以每轉一職，常積憂惶。自頃受官，累經陳乞，及奉天拜命，陛下殷憂，臣合捐生，豈敢言病？況當憤切所致，實亦患苦自忘，今逆臣殲夷，庶物忻暢，餘生獲泰，宿疾頓來。豈無諸醫？竟未有效；忪悸之疾，動發無時。事輒經心，病則加劇，或達曙方定，或彌日不瘳，神形怗然，若無所據。又風痹這狀，趨步蹇澀，往來扶策，自不能持。念此餘生，顧成廢棄，豈宜叨處榮位，貽穢台司。聖恩縱欲優容，公議實難逃避，特乞賜臣骸骨，待盡邱園。冀勿藥以稍痊，實殺身而非報。無任懇迫惶懼之至。
臣復言：臣以沉疾在躬，不任所職，每因召對，輙具上聞，遂敢重表陳誠，所冀俯廻天鍳。伏奉還詔，未蒙矜允，慙惶靡據，冰谷再懷。（臣某中謝。）臣竊以幹事先於志氣，立朝本於威儀。威儀整則朝無惰容，志氣强則事無遺理。今臣足疾近安，敢高行止？年又衰殆，豈任機務？況自宣恩復命，僅歴七旬；扶疾趨朝，惟經再月。竊惟非據，何心自安？聖慈雖欲優容，公議實難逃責。且頃冒榮奬，屬當艱虞，在中無獻納之能，奉使乖撫綏之術，涓埃莫効，僭忝實多。上孤恩私，内苦疲薾，將何以奉中興寜濟之道、致太階平一之符？夙夜愧怖，精爽飄越。伏惟皇帝陛下高覆厚載，慈惠生成，矜臣朽憊，賜臣首領。豈惟微臣免曠官之罪，實亦聖朝廣全育之恩。
臣復言：臣以病曠官，合從罷免，累陳丹懇，冀蒙允察，再奉墨詔，猶未優容，受恩則深，揣分増懼。（臣某中謝。）臣聞循已就安，聖賢之深誡；捐軀報節，臣子之大端。況臣一門荷恩，四葉為相，謬以姻戚，光于宗親。殊私未酬，微命寧顧？但苦病在方寸，慮事則愈昏；職近宥密，尸位則多曠。今四遠氛祲，尚未廓清；萬㡬損益，皆關聖慮。是明王宵旰之日，賢哲馳騖之秋，豈臣妄庸所當毗倚？犬馬之戀，雖欲遲廻；䕫龍之行，詎宜塵穢。伏乞曲留宸鍳，俯察愚衷，矜臣量力之請，免臣妨賢之責。私誠獲遂，公議允諧。無任悃欵悚迫之至！
臣某言：臣生何僥幸，遇聖屬千年之運？命何乖薄，染患逾十旬之程？法既限於朝章，事竟塵於天聽，惶懼戰灼，不知所圖。臣某中謝。臣自三月天澤傍流，禦醫親降，膏盲既辨，沉痼日輕。但於寢疾多時，贏頓猶甚，支體骨立，氣力惙然，審慮旬日之間，未任朝謁之禮。更以法資畫一，令在必行，豈以微臣，虧於大憲？況中書近密，樞務重切，不可一日而闕。臣以累月在假，頗為曠闕，罪實難逃，更乞淹延，心何自處？故臣之陳奏，非敢竊退讓之名；臣之懇誠，非為追止足之誡。直以當其無病，猶不逮人，既以違文，豈堪玷法？伏乞宏廣運之道，崇大中之規，是歸執象之言，以副垂衣之理。豈微臣幸甚？實彝章幸甚。無任誠懇之至！
右。準式文臣當州不在行香之數。伏以聖朝宏孝禦下，崇德追先，憑法力於傳香，奉永懷於率土，下垂甲令，旁感物情。臣州稍以遐遠，比於列郡，遂漏恩私，俱承亭育之中，獨隔情理之外。況語桂廣，則道裏猶近；並接衢婺，則州望悉同。推於等夷，倍切誠懇。又垂白之老，一命之士，或生於開元天寶，或逮事肅宗代宗，從頂至足，生成是賴。五月六月，思慕彌深，方當感切之辰，難抑眾庶之意。臣又以國家榮建寺觀，繼度緇黃，所種田疇，已為優厚，食時受供，皆荷殊恩；忌辰修齋，當茲別給。如蒙聖澤澤許同鄰州，應緣香燈所需，皆率官吏取足，於刺史以至末班，輕減俸錢，敬修法事。庶使山越遺老，鹹睹漢儀；海郡具僚，率由唐典。無任至誠至懇之至！
中使某至，奉宣進止：賜臣馬一匹並轡者。臣官叨上司。日荷厚俸，固其乘馬，足展驅馳。宸眷過深，聖慈猶軫，猥出上駟，特齎微臣。豈徒體合鑄金，法相皆備；而乃足符曆塊，驥德是稱。仍束以銀鞍，絡以金轡，顧自微賤，何可服乘？拜命驚惶，不勝戰汗。當攬轡之際，思六合於如琴；執鞭之辰，度三代之得策。空懷夙夜，寧效涓塵。無任感激之至！
右。今日中使景忠信至，伏奉恩旨，賜臣前件馬並鞍轡告身衣服等。寵齎所及，遑荷難勝。臣自受命以來，神爽飛越，晦明之際，寢食靡遑，恩私特加，榮錫備至，命書煥耀，渥澤殊常。出衣服於禦府，輟驊騮於天廄，負乘之懼，稱之災。慶賜有溢目之榮，獎任有提耳之誡，以臣愚陋，負荷難勝，中欲殺身，豈酬鴻造？無任感恩惶懼荷戴之至，謹奉狀陳謝以聞，謹奏。
