中國之至聖兮，西方之大仙，凝旒為出代之日，立極是分身之年。不然者，何以垂其拱而鏡清四海，建其像而燭耀三天？故知有相無相而雙合，前聖後聖而兩全。不儀刑乎，何以表三身之義？不鎔範乎，何以塞萬人之意？乃命鳧氏立法，冬官藏事，寫真於會玉之庭，鼓鑄於布金之地。炎帝司火，飛廉扇吹，九天下觀，百神帝伺。聲激射，氣憑淩；殷爾而風雷怒，囂然而雲霧蒸。波旬下，回祿升，爍寶刹，炘金繩；忽星透而泉噴，遂煙消而氣澄。圓相鏡開，謂太陽新吐；真質山立，乃胚渾初凝。怡然花台，圓相鏡開，謂太陽新吐，真質山立，乃胚渾初凝，怡然花台，耀此金髻，容若動。慈眼如睇，清淨而青蓮始春，圓明而白月新霽。光然照夜，瑞有應於周王；像乃見時，夢豈慚於漢帝？既營珠額，仍輝玉毫。見之者宜知極樂之近，仰之者誰識須彌之高？心遂得於真正，身豈有於塵勞。乘流者於焉舍筏，滯縛者於此操刀。夫其發靈光，凝瑞相；異色傍射，晴暈遠暢。陽烏自耀於易穀之中，燭龍滅焰於鍾山之上。自有頂而鹹睹，曆恒山而遠望；赤光照室而多慚，紫氣度關而應讓。於是百辟奔走，萬姓知歸，拂塵而香雲自遍，著人而花雨如飛。莫不請施瓔珞，願解寶衣。期誓心於相好，聿求福於光輝。由是我皇之作也，與聖同軌，與道合躅。降其象使天下有所觀，播其光使天下有所燭。不言而人化，不欲而人足。泛兮墊溺之濟巨川，煥乎重昏之照初旭。至矣哉！法王之教，將萬人而嗣續。
皇帝握靈符之三載也，天地穆清，星日耀潤，野訪遺賢，朝登傑雋。化則垂拱而成，令則不言而信。時巡之儀展，秋獮之禮順，思訪俗而觀人，若乘乾而出震。右輔伊邇，離宮在茲；前瞻鳴鳳之岫，傍指神雞之祠。渭水煙波，接苑中之洲渚；岐山雲物，落禁裹之軒墀。俄而回鑒輅，載羽旗；為宴鎬之樂，動橫汾之詞。況不勞於百姓，而有務於三時者哉。由是葉清秋，練吉日，乘石洗，皇輿出。七騶按隊，千乘扈蹕。戈矛林森，士馬比櫛。始地業而天旋，終電馳而飆疾。翻然而八駿騫騰，霍而六龍奔逸豫。雷公轉彀風伯按馭。朱旗列而秋野生春，金甲照而暮川增曙。陋漢帝之遊衍，哂秦皇之逸豫，祥煙不散，近飛槍壘之間；瑞草常開，並拂車宮之處。廣陌鳴鑾，異彼遊盤；訪百年之疾苦，知五稼之艱難。成王之蒐由是問，古公之政有以觀。翠華來兮野老喜，屬車至兮國人歡。詎比夫隴塞回中，妄開行幸之路；泰郊畤上，虛立禮神之壇。穆然深宮，駐蹕其中；樓枕嶺而倒影，殿當川而抱虹。邃而寒暑隔，岧繞而雲霧通。前視八水，傍臨九。所以明四目，達四聰，凝睿想，播元風。比遊心於汗漫，侔得道於崆峒。亦既下輦，於是端冕。補闕政，修隊典，大風之歌作，湛露之恩展。於是振旅建旄，回鑾返轡。百蠻懼威武，萬姓知教義。若臣者，岩穴久伏，邱園來賁，未有燭於皇明，竊以睹於人瑞。敢獻揚雄之賦，庶獲有司之議。
夫九功不成，八音不會。所以功成作樂，乃知樂之為大。上帝以亭育道周，故鈞天殷勤；軒轅以創業功成，故雲門砰磕。不才狂智之士，敢議聖唐之樂。我高祖神堯皇帝曆數在躬，鈞樞初握。撥亂反正，戮諸夏之鯨鯢；枯楊生荑，掃中原之霜雹。太宗以電擊肅慎，洗白刃於遼水。高宗以風行營邱，颺青煙於太嶽。二宗一祖，功高道邈。我開元神武皇帝夷內難，纂前緒，皇綱弛而更張，帝典墜而還舉，俾萬人之從欲，安一物之失所。頃年祀後土，夜吐神光；中歲燎皇天，晝聞山語。曠綿古而未覿，非軒頊而誰與？宜樂功成，當崇簨虡。貞觀草創，已模五莖六英；開元增修，更葉黃鍾大呂。命夔典事，大制宮懸；鳴絲則文動，奏金則武宣。羽旄含其春露，幹戚耀其秋天，慶雲既同於舜日，大風無異於漢年。於是八音具奏，六樂斯備。工無奪倫，守不假器。伏羲之瑟琴有序，女媧之笙簧畢萃。乘逸韻於伯牙，得遺音於師摯；窮搏拊之深術，盡戛擊之幽致。動角則寒穀花明，扣商則春林葉墜。聲無誤曲，周郎之顧何施？調有雅音，季子之聽應異。初舞而魚躍龍騰，終曲而鶴翔鳳至。誠可以克諧神人，交暢天地者矣。且述者彰於有聖，作者表於有功。徵乎正始，係彼《國風》。聲邪則道澆俗弊，調雅則人和年豐。當今八風通，六律同，其音正，其氣雄。文昭德而那對，武盡美而未工。聆響皆清，比無聲而無臭；聞風自悅，何自西而自東？誠宜播在金石，永永無窮。有龐眉垂白之老，擊壤而歌曰：「功成作樂兮帝力則那，樂正崇德兮《雅》、《頌》則多。《雲門》之
典兮大呂之歌，金石節奏兮絲竹駢羅。天地巳正兮神人以和，雨階舞羽兮三邊止戈。擊壤鼓腹兮不識其他，客有獻成功之頌，九重深兮其若何？」
我皇以合天為德，神化為勳。鄙銘功於彝器，思播德於樂文。由是播《大章》、《大夏》，表克長克君，美《韶》者舜，慚《》惟殷。未足方其至美，而且讓其樂雲。於是俗泰時康，近服遠信，聲諧六律，事從百順。樂府爰辟，宮懸始震；樹幹羽而駢羅，列鏞鼓而充刃。八佾疾徐無失，九成之洪殺克慎。惉懘不生，子諒鹹進。洋洋元化，流於磬之中；泱泱大風，發於絲竹之韻。觀夫崇德之祭也，郊上帝，祀方祗。配祖列位，崇壇奉犧。六代明備，千官肅祗。殷薦鹹若，嘉肴孔時。聲音上聞，同《韶》之盡美；戩穀下降，知神之格思。於時曙色初分，祥風微扇，肅肅嚴配陰陰嘉薦。聲明動於皇天，文物驚於赤縣。至矣哉！德不崇無以表金石之娛；樂不作無以表天地之符。樂作而萬方草偃，德表而八裔風趨。昔先王之薦也，或中和罔紀，鏗鏘罔假。徒載考而載擊，非大者而遠者。孰若奮至聖之光，薦明德之香。陋《鹹池》於堯帝，笑舞象於周王。秦穆之鈞天遠設，軒皇之廣樂空張。聖上猶兢自持，非禮勿動，鄭衛斯斥，溺音是恐。客有聞至德之音，知我皇之所以垂拱。
天官所以管轄多士，藻鑒時英。奉帝俞者，實在於德；為右司者，必資於明。於是懸鏡之照，主衡之平，照之無私也；自分妍之與鬼，平之有準也。不失重之與輕，賢以此達，政以此成。伊晉室之妙智，得山公之令名。淵矣深量，直哉惟清。當為政之時，九流式序；及沒世之後，千古流聲。原人啟事之端，得賢為上。振淹滯於管庫，升側陋於草莽。人則洊歸，士無長往。朝必舉賢，羅幽人之貞吉；官必有能，見君子之道長。退李祐而聖主僉謀，薦羊祜而國人所仰。碔砆懸識，自有卞和之鑒；騏驎不遺，無慚伯樂之賞。由是大張明試，廣示勸助，惟才者不悔其來，無德者亦得其去。王戎簡要，何所能名？裴楷清通，於茲寡譽。九原可作，思文子之與歸；千載儻交，望叔夜之何處？當今有司明遺政，緝隱逸。吉人時薦，多士歲入。高衢以騁，若積水之奮鱗；幽穀必登，比初雷之啟蟄。實薰蕕之有間，固青紫而可拾。客有希山公之密啟，庶場雷之維縶。
聖人推有功，擇賢佐，武義舉，湛恩播所謂君良臣忠，上唱下和。鬼方難制，敢稱亂以蕩搖；遐夷恃險，不恭命而朝賀。然後興以戈矛，伐其怠惰，自彼曲而我直，必義勇而遙破。有若霸由一戰，晉文伐國以定功；師興七旬，有苗崩角而自挫。然後成大禮，廣庶績，乃公乃侯，左賢右戚。一人有慶，必偃武修文；四海無虞，乃銷鋒鑄鏑。宰夫供其牢醴，樂人陳其戛擊。英英之士，爵勞先以伐謀，仡仡勇夫，寵命嘉其剿敵。惟我後貫三古之睿哲，繼百王之絕紐，用伊呂則舉無遺策，扶衛霍則功稱不朽。每懷遠以賞功，因勞軍而獻壽，坐朝飲至，同魯史之策勳；在泮獻馘，恥漢家之斬首，遠方安而猶慎，多壘靜而不有。及夫殊勳既答，王澤斯崇，勞還師以杕杜，賜侯伯以彤弓。勇爵勸能，懦夫增氣於無敵；拔卒為將，武臣誓心於有功。然後寰海遠辟，天下大同，教化無外，昭明有融。睹班師之盛禮，莫不盛誌而飭躬。
昔先王之朝列位也，宴以示慈惠，享以訓恭儉。故六瑞之等差，為百寮之形檢。將以守官有序，而亦在瑕無掩。其質不昧，特明乎等威；其義則深，兼管乎裒貶。然而珪璧列布，方圓為度，煥彼憲章，請徵其故。且五節之制，以瑞為恒，美王者有逮下之德，而鎮圭是增。庶存乎可大可久仍契乎不騫不崩。追琢斯成，伊桓伊信，會朝是執，惟股惟肱。伯置躬以式禮，子揖穀以旌能。況不闕一於蒲璧，固知夫六瑞之道斯宏。若乃伯禹塗山，千載攸仰，率土肆覲，普天歸往。獻替之道，若木從繩；朝宗之心，猶風召響。棣棣之威儀是浹，愔愔之德音克廣。徵嘉會之有倫，信斯瑞之所獎。洎夫道德浸微，君臣失義；或求車棄禮，或舉烽成偽。出而非正，為邱明所羞；召之河陽，則文宣興刺。九服自失其序，四海莫由光被。徒以彼翟為好仇，豈用我珪為嘉瑞？丕休哉，否不可終，道窮斯達。我國家崇儀式禮，敦本棄末。三起衣荷，再徵被褐。執玉既翼其左右，班瑞仍霑於造闕。美其四時展禮，百神允懷，奉珪以拜❥❥❥❥亦授鎮之力，孰雲祈年而諧？則知禮之所貴，莫先於玉。發六瑞於周典，冠二生於舜錄。其難致也，恥應連城之價；不易知焉，甘刖三獻之足。儻未逢至鑒之所珍，誰辨混沙以雌伏者哉？
漢武帝將恢厥功，辟厥土；使近必伏，遠必取。乃象滇河以為池，法昆明而教武。於是水物備，石鯨吐。茸鱗鏤甲，欲動於漣漪；掉尾連鬐，必隨於風雨。殘文沙白，古色苔蒼。若噴沫而生浪，狀銜珠而有光。質惟其堅，豈有時而泐；感則斯應，蓋動惟其常。方將協靈德，薦禎祥。豈泥沉而沙臥，與地久而天長者哉？至若漢苑風霽，秦渚流春；輕搖澹濘，稍動奫淪。載沉載浮，百尺且規於頒首。若明若滅，兩崖猶認於文鱗。對牛女而光動，映樓船而色新。誇大豈慚於海客，遇屯空笑於波臣。及乎雷隱南山，雲生北斗，鼓怒波擊，崩騰水走。勢則洶洶，有類陽侯之振；聲乃虩虩，宛是蒲牢之吼。若此則非不知靈之所憑，神之所有者也。且石之為質也，磨而不磷；魚之為物也，動而必順。豈比夫為犀蜀郡，浦際空沉，作燕湘川，雨中方振。色映乎崖渚，性合乎風雷。非任子之釣得，儻琴高之禦來。幸見處於河漢，亦何辭於劫灰？客有感而言曰：「今失流無虞，鏗，鍾何托？請為不轉之志，以就觀濠之樂。儻南溟之可圖，吾固知夫後時之可以潛躍也。」
殊方之烏兮，丹觜黑身。異性特立兮，媽孝且仁。勁毳非日黔而得黑，快吻豈研原而益新。不頡頏以幹物，常翩翻而狎人。非越鳥之思歸，羨海鷗之多機。謂富屋之堪止，謂芳枝而可依。其來也，狀銜花未下，其去也疑帶火初飛。何必將雛，聲巳傳於綠綺；如能反哺，遊更狎於彩衣。嗷嗷其音，泄泄其羽。常飲啄於軒砌，每棲翔於牖戶。淩美翼之鵷雛，掩能言之鸚鵡。袁食芳餌，全忘攫肉之心；夜宿雕籠，何有啼城之苦？顧弱質而誰貴？誠主人之厚意。非九子之是思，仰三足而多愧。鳴躍既安，摶扶尚未。鶯何德而遷喬，鶴何功而在位？稻粱巳飽兮羽翼將調，霜台可宿兮雲漢非遙。倘不使餘尾之譙譙，餘音之嘵嘵，為君一舉淩丹霄。
水螢惟蟲，惟蟲能天。彼何為而化草，此何事而居泉？腹可自持，故無取於蟹；足能自運，亦曷憐於蚿？其形也蠢爾，其光也炯然。色動波間，狀珠還於合浦；影懸潭下，若星聚於潁川。明不可以並時，故當而潛曜；暗不可以同德，故候夜而開照，近而察之，若海底之陰火；遠而望也，辟山邊之寒燎。潛伏類於全真，無欲均於觀妙。質未為用，是脫豫且之綱；餌且不貪高視任公之釣。徒觀夫困坎而止，隨萍則流。任晦明而隱見，與風水而沉浮。自得井蛙之樂，何虞轍鮒之憂？倘欲觀書，固不惜於餘照；如將按劍，非有意於暗投。火為象兮，取於時而去其熱；水為宅兮，質其潤而得其潔。且混跡於泥沙，詎等夷於魚鱉？同至人之樂道，類君子之甘節。覽於心乃止水之常淨，燭於物靡傳薪之無絕。由此而言，覺吾道之滅裂。
時不與兮歲不留，一葉落兮天地秋。況白露之夜遙，聽陰蟲之啾啾。且鳴因夜急，思以秋苦，始趯而緣階，轉喓喓而入戶，輕颺颯而韻合，殘溜泠而響聚。隴水咽而應然，峽猿啼而何取？由是知悲秋者自此生興，感物者因茲為主。則有三年逐臣，千里遠客，鄉路何處？君門且隔，吟澤畔之風秋，臥江皋之煙夕。逆旅愁聽，鳴蛩四壁。欲解寒衣，蕭然淚滴。婕妤恩薄，義猶辭輦。永恭秋深，層城夜淺。涼月斜照，明河近轉。塵滿瓊鉤，珠簾不捲。秋聲四入，曼錄雙泫。長樂歌鍾，悲來莫辨。香衢甲第，趙李經過。霞擁繡軸，風調玉珂。高堂引滿，醉舞婆娑。永夕之樂，孰知其他？清露醒後，遠砌聲多。瞪視凝聽，傷如之何？去歲良人，遠征絕域。錦書欲寄，翩翩雁翼。不語朝紡，含顰夜織。其那空閨，悲鳴乳逼。欲夢翻驚，方愁更憶。腸絕聲聲，門前月色。貧士失職，寂寞下帷。繭葉風敗，苔痕雨滋。覽鏡而元發將白，拂塵而素衣已緇。柴門日暝，響拂茅茨。展轉孤枕，偏驚故時。念懸鶉之正弊，恨躍馬之將遲。何必葉落，自長年悲。且蟲之聲也無端，人之聽也多緒。亦由心羈者多感激，誌苦者易淒楚。苟有任於行藏，亦何嗟於寒暑？水之積也鱗斯奮，風之厚也翼斯舉。彼數蟲兮何知？且逍遙以容與。
九月肅霜，山靜風落，天高氣涼。蟋蟀入兮堂戶近，鴻雁飛兮天路長。欲備歲之無衣無褐，始禦冬而載元載黃。命婦女事，為公子裳。若乃田畯入室，居人在巷，警殺氣之秋殞，切嚴霜其夜降。物藏於時，人感於是。雖懷有稔而及節，亦念無衣而在此。績我絲麻，具爾紈綺。將備服之纁素，豈徒事夫紅紫？則知王者之德，聖人之思，禮法在矣，古今以之。事陳王業，功當天時。澤及周王之道，歌得豳人之詩。既而滌場，穹窒熏鼠，乘其農間，以入室處。爰邀載績之功，始命縫裳之女。摻摻柔腕，劄劄鳴杼。天寒夜靜，既閱西鄰之光；月明更深，齊度南軒之杵。夫如是，事合其制，禮亦有序。物響政方，人知義所。將前規不昧，故斯事必舉。資爾績而卒歲是裳，授餘衣而窮冬可禦。方今四隩既宅，九州攸同，人悅物茂，時和年豐。男勤耕於稼穡，女務績於蠶工。雖悅當今之化，亦猶行古之風。於是彼其之子，各稱其服；此生之物，鹹得其群。念彼及此，務穡勸分。雖非後作，抑有前雲。豈上帝之私我？實下人之戴君。客有聞而歌曰：「天之高兮無不覆，君之大兮無不祐。生人殖物既庶且富。爾在於時，爾茅於晝。霜始降兮女工就，歲時窮兮寒衣授。」
寒月山空，蕭蕭遠風，有客靜聽，雙林之中。鷲嶺深兮夜分後，龍宮隱兮洪鍾扣。蒲牢鬥兮獅子吼，魍魎懾兮魑魅走。搏泉頂兮隤穀口，入有間兮出無有。其發地也，眾竅怒兮群籟起，既聾山兮複噎水。石鼓震於四荒，雲雷飛於百里。其在空也，漫兮浩浩，殷兮雄雄。若陽台之散雨，似溟海之生風。其稍絕也，小不窕兮細不緊，斷還連兮遠而近。著回風而欲散，值輕吹而更引。寂兮寥兮，忽不知其所盡。或有宴坐真境，觀空禪林；將泯萬法，是資一音。惟其來無所見其跡，察其去不可得而尋。繁焉則應，應而無心。葉繭曾是而聞縛，驚猿因斯而受擒。別有道翼隱淪，學傳文囿。鏗爾而作，賈勇在於橫撞；洞然而來，含毫思於一扣。嶺上曈，星漢移鬆。楓颯颯，風❥❥吾欲不書山鍾之狀何？歌於斯，詠於斯。
皓色旁射兮清虛上騰，閑階之下兮聚雪崚嶒。歎此雪兮，具知其有興有滅；故為山也，庶期乎不騫不崩。始也散而從風，類元氣之無象；今也結而為阜，若胚渾之初凝。五嶺高標，三峰遠蹠。昔則心往，斯焉目擊。千里之勢，存乎袤丈；萬仞之容，見乎盈尺。搞曜起平岑嶂，曈生乎樹石。峽裹則秋月長懸，封中則曉雲猶白。夫其以近則遠，以遠則親。玉林不夜，瑤草先春。照寒景而逾潔，拂朝霞而更新。嶺上衤林襂，作緱氏之仙鶴；岩中綽約，寫姑射之神人。樵傍壑而疏影，徑臨崖而絕鄰。至若霽日生暖，融風變朔。危容半頹。倘遇嵇康之醉；片影初墜，謂入郤詵之幄。因降高而就卑，遂散雕而為樸。沍寒始勁，猶可持而斬；見見則消，不可係而握。因知夫色不久鮮，物無常堅；始則有於無有，今乃然於自然。觀陵穀之推易，信人世之徂遷。亦何必怪桑田之變海，都邑之成川。
國公有嘉禮，謁者不示儀式，科之。雲非五品巳上，仰處分。
國著建封，禮存嘉好。蓋隆殺之有數，何等威不忒？惟彼國公，列在王制。當享賓之日，且欲媵羞；於合好之時，仍將委幣。顧茲謁者，今則謂何？拜辱拜嘉，蔑無聞於紹相；三揖三讓，會不節於周旋。五馬初來，見使君之佇立。三星已下，於粲者之未逢。慢禮自宜抵罪，闕事於何逃責？遊詞所及，雖委援於五品；薄訴徒為，祗取慚於一握。俾投棘署，無聽莠言。
