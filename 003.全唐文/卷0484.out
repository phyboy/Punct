右。今日中使某乙奉宣進止：得劍南西川節度使某乙奏，得冊南詔副使寵頎狀云：「異牟尋以十月二十七日受冊禮畢，迎候祗應，皆竭深誠。又冊命之時，天宇晴朗者。」伏以聖澤所覃，殊方即敘。奉使臣之禮，遠稟綏懷；當錫命之時，盡其誠敬。變西南陰晦之候，感天地休嘉之祥。此皆睿渥遐宣，上元降祉，永寧萬宇，守在四夷。臣等忝備台司，不勝大慶，謹奉狀陳賀以聞。
臣某等言：「伏見劍南西川節度使具官某所奏，兵馬使宋晃前月十八日與雲南軍合勢，攻破吐蕃劍山保定城，當日斬城使者。」伏以聲教所被，遐邇大同，蠢茲西戎，尚有遺類，或犯亭鄣，且稽靈誅。陛下睿算無窮，天威遠震，以夷裔感恩之眾，佐藩隅制勝之臣。取以多方，累獻戎捷，事皆前定，必稟聖謨。斬將搴旗，出於料外；堅城便地，盡落彀中。通荒服會朝之途，絕餘孽窺覦之隙。奉威懷之命，以律而臧；兼夷夏之師，在和而克。此皆陛下神武潛運，妖氛永清，由是成擒，自當盡敵。臣等謬當樞近，愧乏廟謀，幸睹成功，不勝大慶。無任欣抃之至！謹奉表陳賀以聞。
右。今日中使某乙至，奉宣恩命，示臣等前件破賊露布者。伏以王澤所覃，裔夷率化。蠢茲小鬼，敢負深恩？時懷向背之心，或作方隅之梗。守臣宣力，師律戒嚴。隨其嘯聚，必就擒翦。阨害之地，分設三軍；首級之數，動逾萬計。此皆睿謀陰騭，武旅成功。臣等忝備台司，累睹戎捷。無任慶幸之至！謹奉狀陳賀以聞。
臣某等言：「中使某乙奉宣進止，汴州以今月三日擒送李乃，軍州並巳寧帖者。」伏以聖德含宏，在宥天下。而匪人醜類，自抵刑章。李乃本以庸微，謬從軍校，潛懷狂戾，輒擾師徒。乘其疾病，坐邀職秩，怙亂以逞誌，專戮以作威。人思納忠，義不從惡。俄就械係，一方晏然。雖梟獍之心，暫求假息。而鷹鸇之逐，曾不崇朝。眾情交欣，以待朝旨。陛下命將相之重，撫綏是邦，明書罪人，且示輕典。成命方下，浚郊以清。聖謨炳然，若合符契。足使義士勵節，貪夫革心，稟化畏威，無有遠近。臣等謬居台鉉，每奉德音，愧乏嘉猷，以承睿略。無任歡忻慶幸之至！謹奉表陳賀以聞。
臣某等言：「臣等今日麵奉德音，靈武大破吐蕃，擒生斬將者。」伏以睿謀武經，陰騭上略，兵符所授，攻戰多方。蠢茲犬羊，尚勞爟燧。群帥稟命，中權戒嚴。掎角相因，初設險於三覆；奇正合發，俄獻功於七擒。數酋渠之首級，積戎械於亭候。勝氣餘勇，鼓行無前，即敘可期，有征斯在。臣等謬居樞掖，莫效涓埃。每承以律之貞，空荷止戈之運。無任慶快踴躍之至！謹奉表申賀以聞。
臣某等言：「伏奉宣示蔡州行營招討使韓全義所奏云：「四月二十七日於逆賊吳少誠界破賊騾子及馬步軍三千餘人，賊弟吳少陽棄眾奔遁者。」伏惟陛下神聖廣運，丕冒萬方。而顛越匪彝，目蹈鋒刃，德音累降，曉告不悛。禁暴安人，酌於軍誌；命師授律，發於宸心。整旅有嚴，拊循決勝。據便地以三覆，分銳師而九攻。材官突騎，奮勵精勇，啟行所及，莫敢枝梧。奔北之徒，自相蹈藉，威謀克壯，殺獲斯多。更俟便宜，續圖攻取，蒙輪超乘，靡不賈餘。長轂鉤援，期於盡殪。此皆睿算前定，純臣協心，佇清淮濆，以慶天下。臣等謬居樞近，喜倍恒情。無任欣抃踴躍之至！謹奉表陳賀以聞。
右。今日中使某乙奉宣恩旨，示臣等韋某奏表，大破吐蕃，生擒斬級者。戎鬼負恩，乘秋竊發，敢擾邊鄙，自幹誅夷。伏以睿略無方，守臣授律，龔行決勝之策，分遣賈勇之神。麵縛首級，風驅電掃，屠堡柵而平其險阨，焚倉廥而盡其糗糧。南路靈關，既無遺類；西郊朔塞，可以成擒。神武指蹤，四方宣力，奇功吉語，相繼上聞。耀天威而盡殪，昭文德以即敘。止戈之慶，計日可期。臣等備位台司，倍百歡賀。無任慶忭悅懌之至！謹奉狀陳賀以聞。
臣某等言：「臣等今日麵奉進止，元誼、李文通等蒙恩宥過，以今月七日將領將士出洺州城者。」伏惟皇帝陛下聖神之化，懷保元元，仁洽好生，感深格物。誼等列於守將，本以忠勞。師旅之間，失於慮始；蒼黃之際，自謂匪人。士吏危疑，謀猷回遹。陛下以震耀所及，殺傷則多。曲成以誘其衷，持久以通其變。愀然軫念，不忍致誅，待以初心，許之遷善。指期開壁，率眾來朝。實賴亭毒之恩，再全臣子之節。宥茲一眚，昭示萬方，睿慈所宏，動植知幸。臣等虛薄，備位台司，愧無調鼎之能，獲睹止戈之慶。無任欣抃踴躍之至！謹奉表陳賀以聞。
臣某等言：「伏奉今日制，奉先等五縣夏麥，除得水利外，損者並放。長安等一十八縣，更審巡覆聞奏，即有進止，仍委有司計會賑給者。」伏惟陛下愛人之心，與天合德，憂勤亭育，務盡其宜。頃者春澤愆期，夏麥非稔。若保赤子，軫於皇情。降損寢食，虔恭齋禱。一時不雨，已深求瘼之恩；一穀未登，則下責躬之詔。蠲其南畝之稅，賑以太倉之儲。德音霈然，動植相賀；慘怛之愛，纖悉無遺。申戒官司，定理明聖澤。歡聲發於轂下，嘉氣周於域中。凡在生靈，孰不鼓舞？臣等謬居近列，首奉鴻私；既乖燮理之能，倍切負乘之懼。無任捧戴慶抃之至！謹奉表陳賀以聞。
臣某等言：臣聞王者祗若天心，勤恤人隱，必有交感之速，以葉順成之祥。頃自春及夏，時雨尚少，稼事所切，皇情載勤，分命官師，虔修祠禱。而又齋誠減膳，感達上元。以蒸人望歲之心，為陛下納隍之慮，兼軫幽係議，寬狴牢。意才發於穆清，月巳離於星畢，霈然周洽，曾不崇朝。靡失長嬴之期，方興多稼之詠。茂遂生植，統和陰陽，歡康之誠，音浹遐邇。臣等忝居近列，獲奉昌時。無任欣抃踴躍之至！謹奉表陳賀以聞，牙某等誠惶誠恐頓首頓首。謹言。
臣某等言：臣聞天道下濟，聖心上感，以是合，發為休徵。惟茲雨澤之祥，必稽時令之順。伏惟皇帝陛下憂勞庶政，勤憫蒸人。鑒寐之間，不忘於念慮；賑恤之使，相繼於道塗。膚寸興雲，盈尺呈瑞；以來麰之積潤，為嗣歲之順成。如京如坻，百嘉可望；既沾既足，率土同歡。臣等忝列侍臣，倍百欣賀。無任慶抃踴躍之至！謹奉表陳賀以聞。臣某等誠歡誠喜頓首頓首。謹言。
臣某等言：臣聞天道下濟，聖心上感，以是合，發為休徵。惟茲雨澤之祥，必稽時令之順。伏惟皇帝陛下憂勞庶政，勤憫蒸人。鑒寐之間，不忘於念慮；賑恤之使，相繼於道塗。膚寸興雲，盈尺呈瑞；以來麰之積潤，為嗣歲之順成。如京如坻，百嘉可望；既沾既足，率土同歡。臣等忝列侍臣，倍百欣賀。無任慶抃踴躍之至！謹奉表陳賀以聞。臣某等誠歡誠喜頓首頓首。謹言。
臣某等言：臣聞聖人之德，與天地合，則庶徵時若，生類昭蘇。伏惟陛下慈愛元元，統禦萬物，憂在稼穡，切於登成。慮甘澤之愆期，憫蒸人之望歲。誠之所感，天且不違。有渰而興，睹一夕之沾洽；大田相慶，知百穀之阜蕃。農夫克敏，秀者皆實；苔笠就緒，倉箱可期。遠邇幼艾，忻歡鼓舞。臣等謬當近侍，喜萬恒情。無任欣抃踴躍之至！謹奉表陳賀以聞。臣某等誠惶誠恐頓首頓首。謹言。
臣某等言：臣聞聖人之德，與天地合，則庶徵時若，生類昭蘇。伏惟陛下慈愛元元，統禦萬物，憂在稼穡，切於登成。慮甘澤之愆期，憫蒸人之望歲。誠之所感，天且不違。有渰而興，睹一夕之沾洽；大田相慶，知百穀之阜蕃。農夫克敏，秀者皆實；苔笠就緒，倉箱可期。遠邇幼艾，忻歡鼓舞。臣等謬當近侍，喜萬恒情。無任欣抃踴躍之至！謹奉表陳賀以聞。臣某等誠惶誠恐頓首頓首。謹言。
臣某等言：臣聞聖人之德，與天地合，則庶徵時若，生類昭蘇。伏惟陛下慈愛元元，統禦萬物，憂在稼穡，切於登成。慮甘澤之愆期，憫蒸人之望歲。誠之所感，天且不違。有渰而興，睹一夕之沾洽；大田相慶，知百穀之阜蕃。農夫克敏，秀者皆實；苔笠就緒，倉箱可期。遠邇幼艾，忻歡鼓舞。臣等謬當近侍，喜萬恒情。無任欣抃踴躍之至！謹奉表陳賀以聞。臣某等誠惶誠恐頓首頓首。謹言。
臣某等言：「今日中使某乙至，奉宣進止：示臣等元和殿甘露降於梧桐丁香樹者。」謹按《孝經》援神契曰：「王者德至天，則甘露降。」《孫氏瑞應圖》曰：「王者和氣茂，則降於草木。」伏惟陛下聖德感通，殊祥允集。當長嬴之月，下順人心；降穆清之中，上昭天意。太和陰騭，靈液潛滋。屑玉綴珠，團枝泫葉。質同雪白，味若飴甘。灑珍木以相鮮，激繁香而合發。雖軒邱頌瑞，漢史紀年，徒習前聞，豈如目睹？此皆協氣旁達，天休合符。凡在懷生，不勝大慶。臣等謬居樞要，倍萬歡誠，無任欣抃踴躍之至！謹奉表陳賀以聞。
臣某等言：「今日中使某乙至，奉宣進止：示臣等許州觀察使上官涚所奏，許州長社縣嘉禾鄉合穗村連理棠樹一株者。」謹按《孝經》援神契曰：「王者德及草木，則木連理。」伏惟陛下聖澤元功，浹洽生類。故天休滋至，地產交感。亭育變化，發為百祥。珍木敷榮，異根合幹，表茲植物，以瑞康時。況嘉禾名地，已同唐叔之獻：甘棠挺秀，寧比《召南》之什。芬芳連理，遐邇葉心。叢滋慶祉，昭煥圖籍。臣等謬絫鼎飪，喜萬恒情。無任欣抃踴躍之至！謹奉表陳賀以聞。
臣某等言：伏見王武俊所奏，恒州鼓城縣生嘉禾一本，合穗。又盧徵奏，華州鄭縣太平鄉三交裏獲嘉禾一穗者。」謹按《孫氏瑞應圖》曰：「嘉禾者五穀之長，王者德茂則生。」伏惟陛下德葉元功，仁育生類。同穎擢秀，殊詳並時。昔周道既昌，唐叔獻；表天下和平之兆，為陰陽合之符。今五穀登成，百嘉儲祉，發於厚載，集是休徵。況嶽鎮之方，表章繼至；感通昭晰，莫甚於斯。臣等忝列台司，喜倍恒品。無任欣抃踴躍之至！謹奉表陳賀以聞。臣某等誠歡誠喜頓首頓首。謹言。
臣某等言：「今日內侍朱希顏奉宣進止：示臣鄭滑觀察使姚南仲所奏，今月一日至六日，白馬縣界三十里黃河清者。」伏以道自積石，出於昆侖。乃建靈源之封，特視上公之禮。克符昌運，必降殊祥。伏惟陛下聖澤感通，休徵疊委。惟此濁質，化為清瀾。國典所書，是稱大瑞。《詩》曰：‘俟河之清，人壽幾何？歎其不可得而見也。今則白馬之津，三十里所，澄澈如練，淪漪成文。一邦幼艾，共觀嘉應；萬宇經界，式彰永寧。昔秦號水德，徒推厭勝；漢紀河平，苟安決溢。神功幽讚，獨表清時，足以薦諸宗廟，書之史策。臣等忝登樞近，獲奉休明，無任欣抃踴躍之至！謹奉表陳賀以聞，臣某等誠歡誠抃頓首頓首。謹言。
臣某等言：「今日中使某乙至，奉宣進止：示臣等醴泉縣鎮遏使康誌寧於建陵柏城外得一白鹿者。「謹按《孝經》援神契曰：「王者德至禽獸，則白鹿見。」又《孫氏瑞應圖》曰：「王者惠及下民則至。」伏惟皇帝陛下聖德廣運，與天合符。尊祖敬宗，愛人育物，含靈效祉，葉讚休明。惟此仁獸，式彰孝理。皎然玉質，俯近軒台。獨{鹿昊}}以不群，亦呦呦而遂性。漢得之於槐裏，齊獲之於敏邱。呈祥瑞聖，豈比今日？臣等謬列台司，無補時化，每承靈貺，徒竭歡心。無任欣抃踴躍之至！伏請宣付史館，謹奉表陳賀以聞。
臣某等言：「今日中使楊明義奉宣進止：示臣河陽三城節度使李元淳所奏，今月六日於河陽縣城南社壇獲白兔者。」謹按《孫氏瑞應圖》曰：「王者加恩耆老，則白兔見。」又前史所稱，多自純孝所感。伏惟皇帝陛下誠合天地，孝通神明。元符嘉祉，遠近相屬。維此瑞獸，是稱月精。來應昌期，皓然雪彩。當盟津之壘，俯勾龍之壇。邦畿士吏，駭視歡賀。且自前歲巳來，中外所列，凡在羽毛之族，多呈皓潔之祥。今八陵園寢，修復斯畢，萬國臣寮，手足相慶。盛儀既展，靈貺斯臻，幽讚素姿，若合符契。臣等謬居台鼎，倍萬恒情。無任慶抃之至！伏請宣付史館，謹奉表陳賀以聞。
臣某等言：「今日伏奉宣示，昭義軍節度使李元淳所進，於邢州獲白雀白山鵲各一者。」謹按《孫氏瑞應圖》曰：「王者奉已儉約，尊事耆老，則白雀見。又《晉中興書》曰：「天下安寧則見。」伏惟陛下純儉成化，乾坤合符。敬彼黃髮，感茲霜毳。俗既登於壽域，事多驗於祥經。用應昌時，固無虛月。昔神雀效祉，乾鵲知來。或用以紀年，或聞諸往載。豈比山禽葉質，靈貺特殊。皎潔異姿，追飛交映。休嘉所集，遐炙同歡。臣等忝，列台司，倍百忻賀。無任喜慶踴躍之至！謹奉表陳賀以聞。
臣某等言：「伏承陛下以去月九日幸興慶池龍堂，為人祈雨。忽有一白鸕鶿見於池上，眾鸕鶿羅列前後，如引禦舟。明日之夕，甘雨遂降者。」伏惟陛下子惠元元，躬勤庶政。念茲時澤，虔於禱祈。以陛下如傷之誠，上感元貺；在列祖發祥之地，下降靈禽。潔白異姿，翻飛成列。若應天意，以承宸衷。簇陰雲於一夕，灑沛澤於千里。捷均影響，慶浹公私。昔周致白翟，徒稱遐邇；漢歌亦赤雁，亦薦郊廟。豈比今日，感於至誠！瑞牒所無，蒸人何幸？伏望宣付史冊，昭示將來。臣等備位鼎司，倍百歡賀。無任欣慶抃躍之至！謹奉表陳賀以聞。
臣某等言：「今日中使某至，奉宣進止：示臣等神龍寺殿前渠中瑞蓮花圖，其花一莖兩房者。」陛下仁聖感通，宏被生植。宥萬方之暇，必順天心；於九重之中，別開佛刹。絪縕降祉，菡萏敷榮。瑞茲灼灼之花，迥出田田之葉。吉祥殿外，芳馥殊常；功德池中，光華交映。扶疏發越，並秀相鮮。元功嘉應，超冠圖牒。彼芝稱三秀，麥有兩歧，雖驗休祥，豈階妙法？觀雙房之挺茂，荷一雨之均沾。陰騭生成，發揮嚴淨。臣等忝居樞近，倍萬歡心。無任欣抃悅懌之至！謹奉表陳賀以聞。
臣某等言：「臣聞宗廟之享，以致吉蠲；山園之制，以極嚴敬。國朝祀典，參用漢法。寢宮便殿，虔奉衣冠。日往月來，久未修復。伏惟皇帝陛下繼明恭巳，大孝因心。丕承祖宗，對越天地；薦馨香於九廟，崇經構於八陵。庶工子來，百堵皆作；人神協吉，龜筮告猶。用成奕奕之新，實自蒸蒸之孝。行官盡復，神御以安。掌禮之官，虔於受命；奉陵之縣，但睹成功。慮財用而靡賦於人，量事期而不愆於素。罔極之感，交於神明。奚斯宮，徒頌諸侯之事？叔孫原廟，蓋匪先王之法。孝彰禮備，豈比於今？列聖在天，萬方受祉。春秋匪懈，超冠百王。臣等謬忝台司，獲承詔旨，無任誠賀之至！
右。今日伏見中使朱希顏云：建康郡王雙誕皇曾孫者。」伏以聖慈馭物，有亭育之仁。故上天陰騭，降蕃衍之祉。協本支百世之義，見曾孫雙誕之祥。克禋克祀，每勞於前古；無災無害，方盛於今日。熊羆並夢，棠棣連芳。遠同華封之祝，更鄙商瞿之歎。斯實莫大之慶，用表無疆之休。所以永固皇家，增輝磐石。臣等忝居近列，倍萬歡心。無任抃躍之至！謹奉狀陳賀以聞。
右。中書門下奏：「中使楊明義奉宣，韋皋所奏南詔奉聖樂章，嘉其遠誠，昨已閱試，卿宜知悉者。」伏聞樂以導誌，感而成聲。故有翕純繹之音，韎任禁昧之奏；以節百事，以平八風。伏惟陛下覆露法天，和澤柔遠。順氣旁達，殊方洽歡。願為保障，以稟聲朔。納邸獻樂，讚揚時休。制氏新其曲度，舌人協其辭禮。雖渝舞可玩，夷歌成章，兩漢所書，未若今日。伏望宣付有司，編諸史冊。
右。三教源流，久無錯綜，或使後學，泥於通途。陛下遂萬物之宜，御六氣之辨，徵緇黃之侶，振元古之風。精義入神，微言盡性。然後稽合同異，討論指歸。以元元之慈儉，宏於在宥；以釋氏之定惠，納諸誠明。用濟斯人，共陶鴻化。足以光策書於東觀，資聖壽於南山。臣等備位台庭，仰承至論。無任慶抃欣躍之至！謹奉狀陳賀以聞。
臣某言：伏見今月二十二日制書，以於頔為太子賓客，凡在過咎，得以昭洗；凡在臣僚，不勝慶躍。臣某中謝。伏惟陛下推誠恤隱，宥罪申恩，澤深雨露，明並日月。於頔幸備公相，又忝國姻。而交私匪人，行賕求進。惡子凶悍，虐殺無辜。降為王傅，使絕朝謁，家居思過，用愧其心，在於聖恩，巳是私宥。今則以其嚐居重任，特降殊私，進於賓護，復得通籍。載念循省，洗其尤違，懷生無不遂之人，負罪有自新之路。含養之澤，與天同符。山東諸侯未朝請者，必欣戴恩仁，浹洽肌骨，此誠王者感人心之深者也。臣嚐備樞近，每承音旨。眾情不至，於睿慮已周；古哲難行，在聖姿則易。寬明恤隱，遐邇歡心。仰戴天慈，沐浴休運。無任抃躍喜賀之至！謹奉表陳賀以聞。臣某誠歡誠賀頓首頓首。謹言。
臣某言：中使陳忠玠至，伏奉前月十七日手詔，賜臣端午衣一副，銀碗二隻，銀鈔羅二百索一軸，並大將衣服等。慶賜遠降，天顏如臨，恩光綢繆，器服輝麗。成周士吏，居守輿師，喜氣歡聲，以感以忭。臣某誠欣誠荷頓首頓首。伏以鬥杓建午之初，日永星火之際，陰陽肇接，天地氣交。陛下法象乾坤，順行時令，賀獻本臣子之誌，寵賚延君上之恩。孱微無庸，蹐斯甚。佩長命之縷，俾壽而臧，捧在笥之衣，既安且吉。然後大敷渥澤，盡感鴻私，顧已難酬，此生何幸？無任荷戴踴躍之至。謹附中使陳忠玠奉表陳謝以聞，臣誠歡誠抃頓首頓首。謹言。
臣某言：伏奉今月十七日手詔，「以諸道每年合送口脂及尺，既非厚賜，未足伸恩，以方鎮，勞煩，道路為敝，一例停罷，貴適便宜，以示臣者。」恩自九天，澤同萬宇。伏讀詔旨，仰荷皇明。臣某中謝。臣聞務其大者舍其細，存其廣者遺其狹。故先師有寧儉之教，《禮》經有必簡之文。陛下誠切愛人，誌於求瘼。口臘香澤，豈均雨露之濡；尺寸度數，曷比乾坤之大？以道途勞費，傳置將迎，鑒在事先，慮周物表，去煩就省，約已便人。合簡易於二儀，燭休明於四裔。臣謬居分正，獲奉德音，忭荷之誠，倍萬恒品。無任感戴悅懌之至！謹奉表陳謝以聞。臣某誠歡誠喜頓首頓首。謹言。
臣某言：伏奉今月三日敕，「東都留守額闕，宜令度支每年支錢三千貫文充雜給用者。」伏以居守將士，仰給有司，省嗇之中，經費猶闕。臣頃以地鄰淮右，事切堤防，請益師徒，以崇威重，至於資用，未敢陳聞。豈謂天澤旁流，鴻私曲被？救乏恤隱，巳極大君之慈；曠官費財，益重微臣之責。況違離軒陛，周曆炎涼，無補盛時，有叨重寄。恩光積厚，答效何階？無任感戴悚懼之至！謹奉表陳謝以聞。臣某誠惶誠荷頓首頓首。謹言。
右。今日中使景忠信至，伏奉恩旨，賜臣前件馬並鞍轡告身衣服等。寵齎所及，惶荷難勝。臣自受命巳來，神爽飛越。晦明之際，寢食靡遑。恩私特加，榮錫備至，命書煥輝，渥澤殊常。出衣服於禦府，輟華騮於天廄，負乘之懼，不稱之災。慶錫有溢目之榮，獎任有提耳之誡。以臣愚陋，負荷難勝，雖欲殺身，豈酬鴻造？無任感恩惶懼荷戴之至！謹奉狀陳謝以聞。謹奏。
