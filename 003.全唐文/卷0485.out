臣某言：伏奉今日恩制，授臣中書侍郎同中書門下平章事。詔書自天，受命惶悸，俯伏循省，不知所容。中謝。臣聞宰理中樞，從古所重。貞教化之本，導陰陽之和。外撫四夷，內循百職。或乖於是，則謂曠官。臣誌在服儒，才非經遠，爰自筮仕，期於代耕。而遭時逾量，踐曆朝序。自奉禁中之職，累叨望外之恩。超貳冬官，兼司選部，流品未序，銓綜乖方。以榮為憂，伏待譴責。豈謂特延睿渥，參列廟謀，以瓶筲之資，當柱石之重？況臣自去夏，尚守台郎，周月之間，遂懸相印。承陛下勵精之切，副陛下則哲之明。循量省躬，必知不可。伏乞俯回詔命，別選公才。敢瀝血誠，上黷天鑒。無任惶懼懇迫之至！謹奉表陳讓以聞。
臣宗儒言：臣伏奉今日恩制，除臣為同中書門下平章事。祗奉承命，捧讀詔書，心魂震驚，拜忭失所。中謝。臣聞燮讚化源，絫和鼎實，上合一德，以平六符，苟非其人，所係斯重。臣本虛薄，素無器能，徒以文藝，獲承代業。比肩多士，陳力清時，累叨渥恩，踐履官序。頃歲奉職中禁，草議南宮，遂忝左曹，列於近侍。顧常內訟，巳慮曠官，豈謂宸眷特加，擢任非據？伏自循省，不知所安。且臣去冬，尚守郎吏，今才一歲，遂備台司。苟非全才，難塞公議。雖鞠躬匪懈，必盡事君之誠；而宣化賦政，恐累知臣之舉。生成難報，覆餗是憂。伏以麵奉德音，不敢更有陳讓。拜章感涕，上答何階？無任荷戴惶懼之至！謹奉表陳謝以聞。
臣損言：審巳無庸，謬膺寵授。昨所陳讓，迫於懇誠。冀全至公，豈敢外飾？黃閤重務，非才實難；墨詔復臨，捧讀增懼。臣聞惟君知臣，任之以器；惟臣事君，量而後入。生逢昌運，自比可封之人；職在台司，難逃竊位之責。三年待罪，無補盛明；再命逾涯，轉速官謗。天威咫尺，愚慮屏營。伏以令斷表章，不敢累瀆宸扆。雖誓心畢命，以竭微衷，而折足覆餗，其如公議。無任感恩惶懼之至！謹奉表陳謝以聞。
臣某言：臣頃待罪中樞，特蒙睿渥，既切維鵜之刺，又叨錫馬之榮。憂在忝曠，積成疾瘵。聖慈全貸，尚列師賓，見矜福過之災，猶積喜中之懼。況茲天驥，輟自禦閑。實有代勞之功，且期致遠之用。特優賜與，以寵宰司。臣自改官，即合進納，而心力衰耗，晦明纏綿。筋骸自便，惟在床衽，視聽所知，不過湯藥。沉屙餘息，有異常人，平居故事，皆所廢忘。頃年愧懼，巳切於負乘；今日稽留，自疑於奪魄。因緣屍素，積累罪辜，疏愚昧瞀，殞越無地。謹隨表奉進，無任惶恐震懼之至！臣某頓首頓首。謹言。
臣某言：臣去九日於延英對，陛下勤求理本，語及史官，遂命崔損承旨，令臣兼修國史。臣省巳無取，受恩殊常，倉皇震驚，未及陳露。今日中使某乙奉宣進止，授臣此職，竊自思忖，非所克堪，感戴屏營，不知所據。伏以裦貶善否，裁成義類，直辭是係，往哲攸難。臣謬踐台司，無補皇化，每憂覆敗，上負聰明。豈足以再紆宸慈，累忝榮渥？稽前古之彝訓，昭聖朝之法誡，立言載筆，豈易其人？量力循涯，自知不可。又自貞元四年李泌後，宰臣遂不兼此職，蓋以論著慎重，留於聖心，自非時謂全才，何以遠循故事？用此內省，以榮為憂。況君舉必書，時同堯舜之理；任人以器，顧無遷固之能。所覬殊私，特寢成命。無任感恩惶懼之至！
臣某言：伏奉今日恩制，除臣太子賓客。睿慈曲被，宏貸特加，捧承命書，感抃交集。中謝。臣以庸劣，累叨鴻私，無補廟謀，徒速官謗，妨賢歲久，嬰疾日深，累陳愚衷，上黷宸鑒，敢言知止，誠以乞身。陛下亭毒之恩，不遺微細，載紆詔旨，尚列賓師。全度終始，於臣為厚。局天蹐地，空荷生成。無任感戴欣懼之至！謹奉表陳謝以聞。
臣邁言：伏奉今日恩制，授臣中書侍郎同中書門下平章事，祗奉詔命，循省妄庸，感恩量力，不知所措。中謝。臣聞宰相者，敘四時之化，順萬物之宜，用讚裁成，使之茂遂，而中樞密勿，庶政本源，以奉大猷，是為右弼。臣實凡輩，本無他能，家尚儒風，獲承緒業。因緣忝幸，踐履班榮，誠不自意，忽焉過量。台司待罪，巳涉三年，妨賢既久，內訟彌切。蓋廉謹戒懼，人之常分，而訏謨教化，宜擇全才。陛下在宥萬方，躬勤百度，豈虞賤質，再沐睿慈？特遷紫微，實玷皇極。臣麵所陳讓，推於至公，天鑒未回，進退惶灼。且使人以器，知臣者君，猶冀鴻私，俯察愚懇。害盈之禍，敢愛微軀；覆餗之憂，難抑公議。無任感恩怖懼之至！謹奉表陳謝以聞。
臣邁言：臣自染偏風，今已彌月，將息未減，渥澤轉深。伏蒙特令供奉僧智昌醫療並每日令中使存問，及賜柳湯煎驢頭方，仍便令服餌者。顧以庸賤，昧於攝理，久茲竊位，常懼害盈。陰陽之和，無補時化；風毒生疾，上煩聖慈。靈方禦醫，稠疊備至。雖受恩服藥，誠合漸瘳；而福過災生，慮難自保。況中貴將命，寵臨私門，犬馬之微，日塵黈纊。或有加減，自合上聞，非常之恩，伏乞停罷。且台司要重，庶政泉源，以臣平居，素積官謗。今右邊手足，動用不隨，自滯枕席，巳淹弦晦。伏乞以時免職，使得養疾家居。博求上才，用塞人望；則公朝無覆餗之責，陋質荷生成之仁。今攝衣拜章，力且未足，口占代署，貴達愚衷。無任感恩迫切之至！謹奉表陳請以聞。
臣某伏睹宣旨，駕幸北路軍前。皇太子宰臣百官等上表陳請，未賜俞允者。省訪風俗，雖經典之舊儀；慰撫師徒，乃君父之慈照，但以道途險阻，水陸嚴凝，遐邇群心，實切憂灼。
伏惟皇帝陛下體堯慈惠，逾舜欽明，欲令寰海之人，共沐雍熙之化。憬茲汧隴，密邇封隅，久負歡盟，深辜恩信！識變通者，已束身效順；迷向背者，猶掩耳偷安。致一境之生靈，銜積年之怨抑，徇吠堯而有日，思慕舜以無由。所以授姜鉞以整師，築韓壇而誓眾，風馳號令，兩驟雄豪，上將等威震雷霆，心堅鐵石，指期克日，必就削平。豈勞親駕翠輿，躬麾白羽，六龍八馬，驅馳嶮棧之中；萬騎千官，迢遞層峰之外。方零霜雪，漸逼沍寒，伏乞聖慈，俯聆億兆之情，特駐省方之命，上為宗社，下慰華夷，佇對捷書，更開土宇。臣叨深睿獎，倍慊明誠。塵浼宸嚴，不任待責望恩迫切禱祈之至。
臣伏念朝廷起軍之際，陛下決於宸斷，撫臣背曰：「此去必蕩寇讎，可期清泰。事了之後，與卿一鎮。」臣仰奉成算，固絕他疑。果賴神謀，尋平偽孽。今乾坤交泰，弓矢載櫜。徽章以正於母儀，嘉禮獲申於元子。須傾血懇，仰瀆宸嚴。但以密近之權，合歸重望。鈞衡之柄，宜屬通材。至於所領節旌，雖是陛下所許，伏緣鎮州在北，狂虜未除，慮有奔衝，須為控扼，亦希付於上將。所貴殿彼一隅，伏望陛下道極照臨，仁深覆載，念臣久司繁重，憫臣方在衰羸，退放居閑，俾從導養。臣無任祈天瀝懇之至。
臣某言。臣事君未盡，舉職無聞。瀝血懇而黈纊不聽，降皇使而紫泥適至。臣某誠惶懼，頓首頓首。臣聞啟乃心，沃朕心，哲王所以倚輔相而成理道也。然則觀便宜，陳訏謨，務匡救而申諫諍，不可必奪，可者必行。竭力盡忠，是為啟沃。苟無啟沃，何用弼諧。伏以陛下自周歲以來，出居未複，南向而坐，聖慮日深。思頃來及霤之言，還天下投荒之土。潛心有感，逆耳多容。今大駕方欲還京，宰臣非時進秩。上虧聖政，旁啟貪謀。宇內幸門，因茲大啟。竊念久隳法制，何堪更自破除。倘陛下固行寵光，乃是姑息之旨，信任則疏。四海得以酌量，萬事更當奸弊。且臣罔受爵祿，唯惜政經。盡理極辭，未蒙聖鑒，則是陛下棄啟沃而任獨見，絕諫諍而惡正言。自此朝廷，卻成壅蔽。凡關得失，凡有是非，徒欲抗論，必無允納，則不知天下之事，自此如何。近歲宰執加恩，不過再陳謙讓。至於今日，莫並前時。朝省夕思，可畏可懼。蓋三年之內，六馬再奔。若使理道昭彰，奸凶凜畏，何由致此，安得不憂？聖聽雖煩，朝綱必振。良圖甚大，至化期明。若以幹犯未休，震怒不舍，即臣直視鼎鑊，如對軒裳。蓋有氣經邦，有心事主。死而無悔，言實可悲。唯恐但留名聲，不足弭其憂患。更無多語，祇欲長號。臣某無任披膽隳肝請罪之至。
臣某言。某五奉批詔，尚未允臣所讓官階爵邑者。伏以將相大臣，凡被恩命，有所辭讓，不過再三。安則棄而受之，不安者亦許其讓。今臣已倍再三之數，情固有所不安。聖鑒未開，憂心如醉。臣某誠恐誠迫頓首頓首。臣聞杜恕魏之名臣也，常以立心行事，若非明達君子，見諒本心，不然，則刳心示人，與臣何異？臣雖不侔，常歎其言。知信人難，古昔如是。然杜恕於族類之內，尚興此言。今臣幸以遭逢，重為宰執。雖論才較智，莫稱陶鈞。而秉直輸忠，敢欺辰象。拜章之請，擇利經邦。況奉天顏，盡披血懇。誓然莫信，死請莫從。則臣刳心於丹扆之前，陛下亦當未察。兢憂慚歎，無地可逃。今辭理已殫，懇激愈甚。蓋臣於不安之事，終無受寵之期。苟或譴怒下臨，臣則伏罪而去。幹犯宸嚴，臣某無任隕涕流汗惶越之至。
臣躭言：「今日中使某乙奉宣進止：以臣所進關內隴右並圖錄十卷，特賜馬一匹，並銀瓶盤等若干事，錦彩等若干疋者。」承命抃舞，震驚失圖。伏以聖朝覆幬無私，聲教遠被。雖夏書《禹貢》，周制職方，重譯所通，未若今日。臣以末學，獲奉昌期，常好地理之書，頗知河湟之事。明徵舊史，博考傳聞，夙夜以思，歲時遂久。紀諸文字，繢以丹青。上塵聖聰，庶備方誌。豈謂睿慈宏獎，寵賚特深？出珍華於內府，下駔駿於天廄，恩榮所及，煥麗相輝。循顧虛庸，曲承蕃錫，負乘匪服，並切於今。無任感恩荷戴之至！謹奉表陳謝以聞。
臣躭言：臣以庸愚，謬屍寵祿，位居師長，職重台司。徒叨渥恩，無補時化，蹐荏苒，六年於茲。去秋以來，多病相繼，每自策勉，以奉休明。而筋骸內衰，官謗外積，近染痢疾，綿曆旬時。進退之狀不恒，寢食之理皆耗。伏枕循省，無所克堪，凡在常情，皆願貴仕。況臣累蒙任使，實越等夷，從容廟堂，沐浴天澤。恩私歲久，誠每切於匪躬；疲繭日侵，事有迫於量力。伏惟陛下覆育臨照，曲成不遺，俯矜愚衷，移授散秩。則樞軸不曠，輪轅適宜。拳拳之誠，所望斯足，無任懇款惶懼之至！謹奉表陳請以聞。
臣躭言：伏奉今日制條，除臣檢校司空兼左仆射依前同中書門下平章事。祗荷成命，捧戴恩私，心魂震驚，慚怖失次。臣以庸薄，無他才能。先朝過聽，謬賜驅策，叨居鼎飪，十有三年。猥承雨露之恩，終闕涓埃之效。累經陳乞，未允懇誠；復以餘年，再承休命。自陛下紹膺寶曆，澤被群生，亭育所加，飛沉遂性。而臣齒發頹暮，疾恙嬰侵，筋體日衰，心力皆耗。況宰相之職，用調陰陽；司空之官，實平水土。從古授受，重難其人，以臣平居，猶知不可。今中既眩耄，外亦支離，寢興不安，言語失次。豈可苟貪貴仕，上玷清時？省躬則然，況在公議。古者君有致政之惠，臣感得謝之恩。鍾鳴漏盡，前哲所誡；年衰疾劇，在臣為甚。逼於情理，敢黷天威，忄婁忄婁血誠，期在鑒聽。無任懇款恐懼之至！謹奉表陳讓以聞。臣躭誠惶誠恐頓首頓首。謹言。
臣某伏睹宣旨，駕幸北路軍前。皇太子宰臣百官等上表陳請，未賜俞允者。省訪風俗，雖經典之舊儀；慰撫師徒，乃君父之慈照，但以道途險阻，水陸嚴凝，遐邇群心，實切憂灼。
伏惟皇帝陛下體堯慈惠，逾舜欽明，欲令寰海之人，共沐雍熙之化。憬茲汧隴，密邇封隅，久負歡盟，深辜恩信！識變通者，已束身效順；迷向背者，猶掩耳偷安。致一境之生靈，銜積年之怨抑，徇吠堯而有日，思慕舜以無由。所以授姜鉞以整師，築韓壇而誓眾，風馳號令，兩驟雄豪，上將等威震雷霆，心堅鐵石，指期克日，必就削平。豈勞親駕翠輿，躬麾白羽，六龍八馬，驅馳嶮棧之中；萬騎千官，迢遞層峰之外。方零霜雪，漸逼沍寒，伏乞聖慈，俯聆億兆之情，特駐省方之命，上為宗社，下慰華夷，佇對捷書，更開土宇。臣叨深睿獎，倍慊明誠。塵浼宸嚴，不任待責望恩迫切禱祈之至。
臣伏念朝廷起軍之際，陛下決於宸斷，撫臣背曰：「此去必蕩寇讎，可期清泰。事了之後，與卿一鎮。」臣仰奉成算，固絕他疑。果賴神謀，尋平偽孽。今乾坤交泰，弓矢載櫜。徽章以正於母儀，嘉禮獲申於元子。須傾血懇，仰瀆宸嚴。但以密近之權，合歸重望。鈞衡之柄，宜屬通材。至於所領節旌，雖是陛下所許，伏緣鎮州在北，狂虜未除，慮有奔衝，須為控扼，亦希付於上將。所貴殿彼一隅，伏望陛下道極照臨，仁深覆載，念臣久司繁重，憫臣方在衰羸，退放居閑，俾從導養。臣無任祈天瀝懇之至。
臣某言。伏奉今月某日批詔，以臣堅讓寵章，未賜允許者。憂誠若焚，駭汗如雨。發於肝膈，鑒在神祇。臣某誠恐誠迫頓首頓首。臣聞以欲從人則可，以人從欲鮮濟。此蓋左邱明之信史，臧文仲之至言。陛下多閱正經，以資明德。固於深旨，靡不盡知。然而陛下優遇台臣，恢張天覆，賜爵而唯恐不重，流澤而唯恐不深。茂典畢申，睿慈未足。此蓋陛下以無私之欲，勸有位之臣。使其更竭謀猷，以濟難否，是陛下之欲也，臣匪不知。臣所以斯須不寧，數固而讓者，蓋緣陛下在省方之地，有國未歸。微臣忝執政之權，遇昧未泰，謂為輔弼，實抱憂慚。刻苦厲精，進賢讓寵，所期天下之士，且不加罪於臣，既安其心，庶竭其力，此臣之欲也。陛下之欲，不過勉勞臣等三人，納善罷之，小無所損。微臣之欲，使昭示天下之人，聽而俞之，大有所利。利在邦國，皎然可知。陛下若以欲從臣，理無不可。若以臣從欲，鮮濟不疑。雖又新奉聖慈，未容陳讓。在臣丹赤，誓不稟遵。其於利害之言，辯折將盡，實以多為緣飾，亦不敢再黷英明。進思之心，死請而已。臣某無任懇激兢越之至。
臣某言。臣事君未盡，舉職無聞。瀝血懇而黈纊不聽，降皇使而紫泥適至。臣某誠惶懼，頓首頓首。臣聞啟乃心，沃朕心，哲王所以倚輔相而成理道也。然則觀便宜，陳訏謨，務匡救而申諫諍，不可必奪，可者必行。竭力盡忠，是為啟沃。苟無啟沃，何用弼諧。伏以陛下自周歲以來，出居未複，南向而坐，聖慮日深。思頃來及霤之言，還天下投荒之土。潛心有感，逆耳多容。今大駕方欲還京，宰臣非時進秩。上虧聖政，旁啟貪謀。宇內幸門，因茲大啟。竊念久隳法制，何堪更自破除。倘陛下固行寵光，乃是姑息之旨，信任則疏。四海得以酌量，萬事更當奸弊。且臣罔受爵祿，唯惜政經。盡理極辭，未蒙聖鑒，則是陛下棄啟沃而任獨見，絕諫諍而惡正言。自此朝廷，卻成壅蔽。凡關得失，凡有是非，徒欲抗論，必無允納，則不知天下之事，自此如何。近歲宰執加恩，不過再陳謙讓。至於今日，莫並前時。朝省夕思，可畏可懼。蓋三年之內，六馬再奔。若使理道昭彰，奸凶凜畏，何由致此，安得不憂？聖聽雖煩，朝綱必振。良圖甚大，至化期明。若以幹犯未休，震怒不舍，即臣直視鼎鑊，如對軒裳。蓋有氣經邦，有心事主。死而無悔，言實可悲。唯恐但留名聲，不足弭其憂患。更無多語，祇欲長號。臣某無任披膽隳肝請罪之至。
臣某言。某五奉批詔，尚未允臣所讓官階爵邑者。伏以將相大臣，凡被恩命，有所辭讓，不過再三。安則棄而受之，不安者亦許其讓。今臣已倍再三之數，情固有所不安。聖鑒未開，憂心如醉。臣某誠恐誠迫頓首頓首。臣聞杜恕魏之名臣也，常以立心行事，若非明達君子，見諒本心，不然，則刳心示人，與臣何異？臣雖不侔，常歎其言。知信人難，古昔如是。然杜恕於族類之內，尚興此言。今臣幸以遭逢，重為宰執。雖論才較智，莫稱陶鈞。而秉直輸忠，敢欺辰象。拜章之請，擇利經邦。況奉天顏，盡披血懇。誓然莫信，死請莫從。則臣刳心於丹扆之前，陛下亦當未察。兢憂慚歎，無地可逃。今辭理已殫，懇激愈甚。蓋臣於不安之事，終無受寵之期。苟或譴怒下臨，臣則伏罪而去。幹犯宸嚴，臣某無任隕涕流汗惶越之至。
臣憬言：伏奉恩敕，賜臣金石淩並方及服法，並金花銀合一。又賜臣蘇膏方及眼赤有瘡方，其方皇太子書者。鴻私榮貺，特發天心，受恩拜賜，慚怖交集。中謝。臣聞台司之任，茂遂群生，而攝衛乖宜，自貽病疾。理身未暇，賦政何堪？豈謂上簡宸衷，下矜賤質？禦方靈藥，稠疊寵光。劑和至精，減聖躬所服；翰墨元妙，降皇儲之書。仰光輝而陋目增明，承渥澤而沉屙自愈。致金石之固，通性命之和。保持誨諭，曲盡慈旨。蠲其煩滯，授以康寧。省巳何功？害盈知懼，伏惟陛下宣布大和，則時無疵癘；懋建大中，則物以阜安。生及昌期，自登壽域。況臣劣薄，待罪樞衡。感平施而已深，荷殊榮而難報。雖陰陽不測，犬馬之疾頓瘳，而日月無私，螢燭之光何補？生成覆載，皆稟睿慈。竭力致命，豈申愚效？無任感恩惶懼之至！謹奉表陳謝以聞。
右。宰臣奉宣進止：令牙進舊詩者，伏惟陛下以聖德文明，化成天下。徵詩之旨，本在樞衡念舊之仁，因及簪屨。臣頃屍重任，久曠官常，今列大僚，猶叨寵渥。於孔門非賜也言詩之目，在漢庭異匡氏說詩之工。徒積繁蕪，豈近聲律？自承休命，伏用兢惶，待罪之時，無補公餗；免退之後，猶獻雕蟲。既乖法言，有黷宸聽，震悚怵惕，不知所安？謹錄前件詩五十首奉進，無任慚懼隕越之至！謹奏。
右。臣奉恩命，權知門下省過官者。伏以過官至重，事在黃樞。閱郡吏之否臧，布百職於中外。苟或非當，其傷實多。臣自玷台司，忽及半載，一昨陳乞，天眷未回。當憂惕之中，而寵榮薦至。摩頂至踵，豈酬鴻私？無任感恩荷戴之至！謹奉狀陳謝以聞。謹奏。
右。今月十日，中使張少禺至長樂驛，奉宣進止：借臣前件馬送出府界者。臣以庸薄，謬叨恩私，寵榮遝至，感戴難處。以今月十五日至東驛，出京兆府界。天闕儲胥，仰瞻日遠，禦閑蹀躞，假借恩深。仰元澤以難酬，顧微生而何幸？況代勞比君子之德，負乘積小人之憂。感戀明庭，涕泗橫積。當君陳之寄，必竭肺肝；羨褭之回，恨無羽翼。無任感荷戀慕之至！謹奉狀陳謝以聞。謹奏。
右。中使王敬親至，奉宣恩旨，賜臣等前件詩者。伏以聖人之言，律度天下，特降睿藻，發於深誠。極三代之質文，致萬方於仁壽。時當令節，慶屬豐年，同在鎬之和樂，異橫汾之靡曼。臣等謬居樞近，每沐鴻私，空瞻日月之光，難酬雨露之施。無任感恩抃躍之至！謹奉狀陳謝以聞。
右。今月九日中使王敬親至，奉宣恩旨，賜臣等前件詩者。日月麗天，萬物皆睹。《韶》、《咸》度曲，八音克諧。伏惟陛下有堯之文思，舜之恭巳。每睿詞下降，皆以人為心，故宴樂以示慈惠，詠歌以昭教化。歡令節，慶有年，順時賦政之祥也。敦九族，安萬邦，自中發外之澤也。然後以太平之化，躬行於今，知之非難，是謂至德。豈比夫漢武魏文，屬詞類事而已？臣等叨居近侍，首沐湛恩，空仰昭回，難酬覆露，謹各獻奉和聖製詩一首。輒以蕪鄙，上黷宸聰，庶達封人之心，敢比賡歌之義。無任感恩戰懼之至！謹詣延英門隨狀封進以聞。
右。中使劉希昂至，奉宣進止：賜臣等上件詩者，伏以陛下順用二儀，曲成萬物，王道正直，天文昭回。因令節以宴樂，發睿慈於歌詠。煥然麗藻，丕變時風，慶屬有秋，化覃無外。凡百臣庶，一其歡心。臣等忝備臺司，首承渥澤。無任感戴欣躍之至！謹奉狀陳謝以聞。
右。今月九日中使劉希昂至，奉宣進止：賜臣等前件詩者。臣聞惟天聰明，惟聖時憲。故三辰為章，六義成文。伏惟陛下端拱穆清，慮必周於皇極；錫宴重九，恩每覃於百寮。煥發睿詞，化成天下。書於右史，實邁前王。臣等才異賡歌，職叨近侍。在宥之化，皆獲可封；聞《韶》之時，忽焉竊抃。謹各獻奉和聖制詩一首，輒以荒鄙，輕黷天威。無任感恩戰懼之至！謹詣延英門隨狀封進以聞。
右。中使楊光瑤至，奉宣恩旨，賜臣等前件詩者。睿詞炳煥，降自九霄。天澤昭臨，榮加百辟。既晞湛露，又沐卿雲。感金石之和聲，助林塘之霽色。況錫宴之際，極其寵光；求理之深，播其《雅》、《頌》，樂以發德，文以化成。由其歡心，盡躋壽域，跪捧三復，備見皇慈。臣忝跡樞密，親承聖渥。無任感恩抃躍之至！謹奉狀以聞。
臣比年以三令節賜百僚宴賞，昨者時及重九，陰雲未收，特延聖慈，又改良日。中宴之際，俯降睿詞。猶元氣之涵煦，比慶霄之緣鬱。裁有六義，昭示萬方，湛恩自天，具物知感。況陛下以誠信施教，以慈愛緣情，形於詠歌，係在風化。伏以唱和之重，合綴庸音，而動植之微，何酬元造？臣等忝居樞近，首沐鴻私，竊忭率舞，不能自抑。謹獻奉和聖制詩一首，詞理鄙淺，輕冒宸嚴。無任感恩喜躍之至！謹詣延英門隨狀奉進以聞。
右。中書門下奏：今月七日，伏蒙聖恩，賜臣麟德殿宴會，觀上件新樂。臣聞先王作樂，必本人情，所以崇德，所以辨政。伏惟陛下以大中設教，以大和育物。肇創嘉節，於今十年，年皆順成，俗以仁壽。今則睿謀廣運，度曲惟新。三才位序，邁《韶》、《鹹》之美；八卦成象，見天地之心。制氏未睹其鏗鏘，伶官甫披其行綴。聲歌所感，遐邇同歡。臣等職忝台司，時逢交泰，昨巳麵有奏陳，請付有司，頒示四方，永光樂府，仍請編入史冊。伏望天恩，允臣所奏。
右。今月七日，伏奉聖恩，賜百僚麟德殿宴會，群臣觀新樂，並賜臣等聖制詩序者。伏惟陛下法天授人，順時布政。中和制樂，以協六律之音；元首作歌，以廣百工之業。感於順氣，諧此正聲。春台煦然，生物資始。洽慈惠於臣庶，播易良於國風。照燭乾坤，輝動金石。臣等獲叨近侍，曲被湛恩。既在藻以遂性，亦聞《韶》而忘味。敢附典謨之末，顧慚賡載之詞。謹各獻奉和聖制詩一首，謹詣延英門隨狀封進以聞。
右。今日中使薛盈珍至，奉宣進止：賜臣等前件詩者。臣聞天以雲漢為章，昭回於上；人以文義為紀，化成於下。伏惟陛下勤慮理本，合於中和。月當中春，日乃初吉。特降藻思，助其發生。由勾萌以至於暢茂，推誠信以均其化育。捧戴殊觀，如登春臺。慶霄天籟，耳目清越。凡在百辟，一其歡心。臣等謬列台司，首承慈渥。無任慶抃踴躍之至！謹附狀陳賀以聞。謹狀。
右。今月一日，中使薛盈珍至曲江會所，奉宣恩旨，賜臣等前件詩者。上齊二曜，旁合八音。闡文教於休明，葉昌期於亭育。況茲令節，克順人心，延仲月以違晦，撰良辰而得一。亦既逾紀，必聞有年，生植阜蕃，休嘉交感。而又言誌以導德，作樂以同和；示湛恩於宏覆，俾庶類於鹹若。臣等職叨近侍，仰戴元功。華封祝堯，徒有其誌；虞臣歌舜，豈易其才？謹各獻奉和聖制詩一首，輒奏庸音，上塵聰聽。無任感恩喜懼之至！謹奉狀陳奏以聞。
右。中使劉希昂至，奉宣進止：賜臣等重陽日詩，並賜茶酒音樂，令臣等樂飲者。伏惟陛下以睿聖之姿，廣文明之運。每因嘉節，必布鴻私，錫宴同和，凝旒振藻。八音合發，六義相宣，降於雲霄，粲若神象。然後宴樂慈惠，霈然寵光。衢酒薰弦，承九天之慶賜；秋光霽景，見百穀之順成。合德不違，實若符節。小大臣庶，鼓舞相歡。臣等忝列台司，倍萬欣賀。無任喜抃踴躍之至！謹奉狀陳謝以聞。
右。今月九日，高品劉希昂至曲江宴會所，奉宣進止：賜臣等前件詩者，伏惟陛下覆露亭毒，以人為心，文明法象，與天地準。緣聖情以稽四始，酌時令以休百工。法言麗藻，盈耳濫目。臣聞日之出也，照先及於扶桑；雲之興也，潤亦應於柱礎。臣等既叨近侍，首沐鴻休，輒罄庸音，以申攀和。蹄涔越海，誠亦無因；場藿向陽，猶思自效。謹各獻奉和聖制詩一首，輕黷宸嚴，心神戰越。無任惶怖悚栗之至！謹奉狀陳奏以聞。
