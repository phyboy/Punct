禹錫字夢得，彭城人。貞元九年進士，又登博學宏詞科。順宗朝擢屯田員外郎。憲宗立，貶連州刺史。開成中，官至太子賓客分司。會昌二年卒，年七十一。贈戶部尚書。
邈不語兮臨風，境自外兮感從中。晦明轉續兮，八極鴻蒙。上下交氣兮，群生異容。發孤照於寸眸，騖遐情乎太空。物乘化兮多象，人遇時兮不同。嗟乎！有目者必騁望以盡意，當望者必緣情而感時。有待者瞿瞿，忘懷者熙熙。慮深者瞠然若喪，樂極者衝然無違。外徙倚其如一，中糾紛兮若斯。
望如何其？望最樂。希慶霄兮溯阿閣。如雲兮天顏咫尺，如草兮臣心踴躍。扇交翟兮葳蕤，旗升龍兮蠖略。日轉黃道，天開碧落。凝瑞景於庭樹，掬非煙於殿幕。
望如何其？望且歡！登灞岸兮見長安。紛擾擾兮紅塵合，鬱蔥蔥兮佳氣盤。池象漢兮昭回，城依鬥兮闌幹。避禦史之驄馬，逐幸臣之金丸。
望如何其？望攸好。宗萬靈兮越四隩。漢帝仙台兮，秦皇海嶠。霓裳踴於河上，馬跡窮乎越徼。紫氣度關而斐，神光屬天而照耀。完眷眷以馳情，聳專專而觀妙。
望如何其？望有形。視蠢蠢兮窮冥冥。楚塞氛惡兮，蕭關燧明。暈籠孤月兮，角奮長庚。沙多似雪，磧有疑城。煙雲非女子之氣，草木盡王者之兵。審曳柴之虛警，破來騎之先聲。信有得於風鳥，示無言於旆旌。
望如何其？望且慕。恩意隔兮年光度。雕輦已辭兮，金屋何處。長信草生兮，長門日暮。徯翠華之儻來，仰玄天以自訴。況複湘水無還，漳河空注。淚染枝葉，香餘紈素。風蕭蕭兮北渚波，煙漠漠兮西陵樹。夫不歸兮江上石，子可見兮秦原墓。拍琴翻朔塞之音，挾瑟指邯鄲之路。
望如何其？望最傷。俟環玦兮思帝鄉。龍門不見兮，雲霧蒼蒼。喬木何許兮，山高水長。春之氣兮悅萬族，獨含嚬兮子裏目。秋之景兮懸清光，偏結憤兮九回腸。羨環拱於白榆，借馳暉於落棠。諒衝鬥兮誰見，伊戴盆兮何望！
豈止蘇武在胡，管寧浮海。送飛鴻之滅沒，附陰火之光彩。鶴頸長引，烏頭未改。恨已極兮平原空，起何時兮東山在。永望如何，傷懷孔多。降將有依風之感，宮人成億月之歌。歌曰：
張衡側身愁思久，王粲登樓日回首。不作謂濱垂釣臣，羞為洛陽拜塵友。
餘既幼惑力命之說兮，身久放而愈疑。心回穴其莫曉兮，將取質夫秉龜。楚人俗巫而好術兮，叟有鬻卜而來思。乃招而訊之曰：「嘻！人莫不塞，有時而通，伊我兮久而愈窮；人莫不病，有時而閑，伊我兮久而滋蔓。吾聞人肖五行，動止有則。四時轉續，變於所極。一歲之旱，人斯具舟；三月之熱，人斯具裘。極必反焉，其猶合符。子首圓而足方，子腹陰而背陽。胡形象之有肖，而變化之殊常？經曰‘剝極則賁’，居賁而未嚐剝者其誰？‘否極受泰’，居否而未嚐泰者又其誰？鶴朗不截，鳧胡不裨？夔何罰而踸踔，蚿何功而扶持？紛紜恣睢，交作舛馳。似與似奪，似信似欺。孰主張之？問於子龜。」
卜者曰：「招我以粗，問我以微。有天下之是非，有仁人之是非。在此為美兮，在彼為蚩。或昔而成，或今而虧。君問曷由，主張其時。時乎時乎，去不可邀，來不可逃。淹兮❥孰舍孰操？豕喙之毒堇，雞首之賤毛，各於其時，而伯其曹。屠龍之伎，非曰不偉，時無所用，莫若履豨；作俑之工，非曰可珍，時有所用，貴於斫輪。絡首縻足兮，驥不能跬。前無所阻兮，破鱉千里。同涉於川，其時在風，沿者之吉，溯者之凶；同藝於野，其時在澤，伊穜之利，乃穋之厄。故曰，是耶非耶，主者時耶！諒淑惡之同出兮，顧所卜之若何。夫如是，得非我美，失非我恥。其去曷思，其來曷期。姑蹈常而俟之，夫何卜為？」言訖，執龜而起。予退而作《何卜賦》。於是蹈道之心一，而俟時之誌堅。內視群疑，猶冰釋然。
人之所以取貴於蜚走者，情也，而誕者以遣情為智，豈至言耶？予授室九年而鰥，痛若人之夭閼弗遂也，作賦以傷之，冀夫覽者有以增伉儷之重雲。
歎獨處之悒悒兮，憤伊人之我遺。情可殺而猶毒，境當歡而複悲。人或朝歎而暮息，夫何越月而逾時。太極運乎三辰，轉寒暑而下馳。有歸於無兮，盛夏於衰。猶昧爽之必暮，又安得而怨谘？我今怨夫若人兮，曾旭旦而潛暉。飄零日及之萼，倏忽蜉蝣之衣，川走下而不還，露迎陽而易晞。恩已甚兮難絕，見無期兮永思。
我行其野，農民桑者，舉案來饁，亦在林下。我觀於途，裨版之夫，同荷均挈，荊釵布襦。羽毛之蕃，鱗介之微，和鳴灌叢，雙泳漣漪。薨薨伊蟲，蠢蠢伊豸，遊空穴深，兩兩相比。何動類之萬殊，必雄雌而與俱！物莫失儷以孤處，我方踽踽而焉如！
我複虛室，目淒涼兮心伊鬱，心伊鬱兮將語誰？坐匡床兮撫嬰兒，何所丐沐兮，何從仰飴？襦褲在身兮，昔圍蹉跌；鞶囊附臂兮，餘馥葳蕤。誠天性之潛感，顧童心兮如疑。曉然有難繼之墓，漠然減好弄之姿。指遺袿兮能認，空帷兮欲歸。
我入寢宮，痛人亡兮物改其容。寶瑟僵兮弦柱絕，瑤台傾兮鏡奩空。寒爐委灰，虛幌多風。隙駒晨轉，窗蟾夜通。步搖昏兮網粘翡翠，芳褥掩兮塵化蚷蛩。閱刀尺之餘澤，見巾箱之故封。玩服儼兮猶具，繁華謝兮焉從！想翩翻於是非，求窸窣與冥蒙。信奇術之可致，嗟此生兮不逢。徒注視以寂聽，恍神疲而目窮。還抱影以獨出，紛百哀而攻中。係曰：
龍門風霜苦，別鶴哀鳴夜銜羽。吳江波浪深，雌劍一去無遺音。悲之來兮憒予心，洶如行洊浸淫。悵緣情而莫極，思執禮以自箴。已焉哉！苒苒生死，悠悠古今。乘彼一氣兮，聚散相尋。或鼓而興，或罷而沈。以無涯之情愛，悼不駐之光陰。諒自迷其有分，徒終怨於匪忱。彼蒙莊兮何人！予獨累歎而長吟。
惟天垂象，惟聖作程。播二氣而是分晷度，立五則而在審權衡。上穆天時，應陰陽之克正；下統人極，俾準繩而惟平。於是黍累無差，毫厘必究，等度量而化通遠邇，體平均而勢行宇宙。當其夾鍾中律，南呂戒候，銅渾應節於寒暑，玉漏方齊乎宵晝。繇是命有司而申令，考前王而是遵，權輕重以審則，中規矩而和鈞。事垂文兮，風傳乎千古；道如砥兮，日用於兆人。懿夫正以處中，平而立矩：命其同也，有虞之制克彰；稱其謹焉，宣父之言可取。故能用該仁裏，象合天文：既左旋而右折，量輕並而重分。持平罔虧，可為範於秉鈞之佐；立信惟一，將有助於執契之君。不然，則何以懸之而息彼奸詐，正之而協於晨夜？得平則正，我之道兮允執厥中；益寡裒多，眾所用兮不言而化。化之有孚，功莫可逾。立規程罔慚夫龜鏡，揣鉤石寧失乎錙銖。匪假垂釣，而其用不匱；何勞剖鬥，而所爭自無。
方今百度惟貞，萬邦承則，順時設教兮靡不獲所，同律和聲兮尤臻其極。玉衡正而三階以平，七政齊而庶政不忒矣。美君臣之同體，猶權衡以合德；宰準繩之在心，庶輕重之不惑。
南方氣泄而雨淫，地慝而傷物。媼神噫濕，渝色壞味。雖金之堅，亦失恒性。始予有佩刀甚良，至是澀不可拔。剖其室乃出。溯陽眇視，傳刃蒙脊，鱗然如痏癡，如黑子，如青蠅之惡。銳氣中錮，猶人被病然。客有聞焉，裒密石以遺予。沃之草腴，雜以鳥膏，切劘下上，真質焯見。躊躇四顧，逌爾謝客：「微子之貽，幾喪吾寶。」客曰：「吾聞諸梅福曰：‘爵祿者，天下之砥石也。高皇帝所以礪世磨鈍。’有是邪！」予退感其言，作《砥石賦》。
我有利金兮，以利為佩。遭土卑而慝作兮，雄芒為之潛晦。如景昏而蝕既兮，與肌漆而為厲。顧秋蓬之不可刜兮，尚何遊乎髖髀之外。利物蒙蔽，材人惆悵。悼百汰之至精，蟠一檢而多恙。豈害氣之獨然兮，將久不試而然！彼屠者之刀兮，獵者之誕。不灌不淬兮，糅錯銜鉛。日鼓月揮兮，刲腴擊鮮。睨以耀芒，滃淫夷而騰膻。豈不以涉暑而蒙沴兮，鼎用之而成妍？
有客自東，遺於越砥。圭形石質，蒼色膩理。郭其鱗皴，滑以滫瀡。如衣浣垢，如鼎出否。霧盡披天，萍開見水。拭寒焰以破毗，擊清音而振耳。故態複還，寶心再起。即賦形而終用，一蒙垢焉何恥？感利鈍之有時兮，寄雄心於瞪視。
嗟乎！石以砥焉，化鈍為利。法以砥焉，化愚為智。武王得之，商俗以厚。高帝得之，傑才以奏。得既有自，失豈無因？漢氏已還，三光景分。隨道闊狹，用之得人。五百餘年，唐風始振。懸此大砥，以礱兆民。播生在天，成器在君。天為物天，君為人天。安有執礪世之具，而患乎無賢歟！
山陽故城，遺趾數雉。四百之運，終於此墟。裔孫作賦，蓋憫漢也。辭曰：
我止行車，霣涕於山陽之墟。是何蒼莽與慘淬，舂陵之氣兮焉如？踏昌運於四百，辭至尊而伍匹夫。有利器而倒持兮，曾何铓刃之足舒！懿王跡之肇基，暨坤維之再敷。邈汜陽與鄗土，恍蛇變而龍攄。痛人亡而事替，終此地焉忽諸。嗟乎！積是為治，積非成虐。文景之欲，處身以約。播其德芽，迄武乃獲；桓靈之欲，從心於昏，燕其妖焰，逮獻而焚。彼伊周不世兮，奸雄乘釁而騰振。物象摧以易位，被虛號而陽尊。終勢彈而事去，胡竊揖讓以為文？嗚呼？維神器之至重兮，蓋如山之不騫。使人得譬乎逐鹿，固健步者所先。諒人事之雲爾，孰雲當途之兆也自天！亂曰：久矣莫可追，升彼墟兮嘻嘻。獨遺武兮，貽後王之元龜。
予既謫於武陵，其他故郢之裔邑，與夜郎諸夷錯雜。係乎天者，陰伏陽驕；係乎人者，風巫氣窳。是以囂浮浮，利於樓居。城之麗譙，實鄰所舍。四垂無蔽，萬景坌入。因道其遠邇所得，為《楚望賦》雲。
翼軫之野，祝融所司，陰迫而專，專實生沴。天濡而雺，土泄而泥。氣罕淑清兮，淫氛曀曀。中人支體兮，為瘥為瘵以曠滌煩兮，利居高於物外。我卜我居，於城之隅。宛在藩落，麗譙渠渠。四阿垂空，洞戶發樞。眸子不運，坐陵虛無。歲更周流，時極慘舒。萬象起滅，森來貺予。
欞軒之外，群山巃毗。岡陵靡陁，勢若相拱。出雲見怪，窈蔚森聳。露夕霞朝，望。如飛動。簷廡之下，大江澒洞。支流合輸，泄入雲夢。羲和望舒，出沒兩涯。涵泳之族，聱取鹹呀。秋水灌盈，漩石飄沙。流枿軒昂，舞於盤渦。逮及收潦，澹如醁醽。白石磷磷，倒影羅生。蘋末風起，有文無聲。悠遠煙綿，與空蒼然。
湘沅之春，先令而行。臘月寒盡，溫風發榮。土膏如濡，言鳥嚶嚶。三星嘒其曉。中，植物颯以飄英。雲歸高唐，草蔽洞庭。目與天盡，神將化並。圓方相函，遊氣遝冥。熙熙藹藹，藻飾群形。枿樹童丘，積空凝青。環洲曲塘，含景曜明。恢台之氣，發於春季。涉夏如鑠，逮秋愈熾。土山焦熬，止水瀵沸。翔禽跕墮，呀喙垂翅。曦赫敲蒸，陽極召陰。二儀交精，下上相歆。雲興天際，若車蓋。凝盧未瞬，彌漫霮Ъ。驚雷出火，喬木糜碎。殷地爇空，萬夫皆廢。懸霤綆縋，日中見昧。移晷而收，野無完塊。
少陰之中，景物澄鮮。丹葉星房，燭耀川原。夕月既望，曜於丹泉。上鏡下冰，湔塵濯煙。宿麗潛芒，獨行高躔。皓一氣之悠悠，潔有形而溢清。去杳微明以斐，想遊目於化先。夜無朕以徂征，金霞暈乎海堧。明星方揚，斜漢西懸。璿柄如墮，半沉層瀾。雞啁唽而晨鳴兮，日荏苒以騰晶。動植瞭兮已分，山川鬱乎不平。複人寰之喧卑，洶浩浩以營營。追向時之景光，不可驟得以再更。意華胥之夢還，猶仿像而馳精。
日次於房，天未降霜。百卉猶澤，水泉收脈。故道朘削，衍為廣斥。水禽嬉戲，引吭伸翮。紛驚鳴而決起，拾彩翠於砂礫。於時北風，振槁揚埃。蕭條邊聲，與雁俱來。寒氛委積，萬竅交激。楚雲改容，飛雨凝滴。灑林遞響，浙瀝梢械。飛電照雪以騰光，柔蔬傲霜而透坼。
躔次殊氣，川穀異宜。民生其間，俗鬼言夷。招三閭以成謠，德伏波而構祠。投粔籹以鼓揖，豢鱣魴而如犧。蟠木靚深，孽妖憑之。祈年去厲，蠲敬祇威。擊鼓肆筵，河旁水湄。薦誠致祝，卻略躨跜。渚居鮮食，大掩水物。罟張餌啖，不可遁伏。顯舉潛縋，晝撞夜觸。設機沉深，如拾於陸。彼遊修之瑣類，鹹跳脫於窘束。雖三趾與六眸，時或加乎一目。亦有輕舟，軒輊泛浮。拖綸往複，馴鷗相逐。暮夜澄寂，嘯歌群族。傖音俚態，幽怨委曲。逗疏柝於江城，引哀猿於山木。巢山之徒，抨木開田。灼龜伺澤，兆食而蟠。鬱攸起於岩阿，騰絳氣而蔽天。熏歇雨濡，穎垂林顛。盜天和而藉地勢，諒無勞而有年。
罷士閑人，逸為末作。求金渚埃，淘汰瀺灂。流注氵隤沱，繁光熠爚。貪賈來貿，發於懷握。無翼而飛，潤於豐屋。哂耘耕之悒悒，徒胼以自鞠。
我處層軒，日星回環。閱天數而視民風，百態變見乎其間。非耳剽以臆說兮，固幽求而縱觀。觀物之餘，遂觀我生。何廣覆與厚載，豈有形而無情？高莫高兮九閣，遠莫遠兮故園。舟有楫兮車有轄，江山坐兮不可越。吾又安知其所如？恍臨高以觀物。
相國中山公賦秋聲，以屬天官太常伯，唱和俱絕，然皆得時行道之餘興，猶有光陰之歎，況伊鬱老病者乎？吟之斐然，以寄孤憤。
　　碧天如水兮窅窅悠悠，百蟲迎莫兮萬葉吟秋。欲辭林而蕭颯，潛命侶以啁啾。送將歸兮臨水，非吾土兮登樓。晚枝多露蟬之思，夕草起寒螿之愁。
　　至若松竹含韻，梧楸蚤脫，驚綺疏之曉吹，墮碧砌之涼月。念塞外之征行，顧閨中之騷屑。夜蛩鳴兮機杼促，朔雁叫兮音書絕。遠件續兮何冷冷，虛窗靜兮空切切。如吟如嘯，非竹非絲。合自然之宮微，動終歲之別離。廢井苔冷，荒園露滋。草蒼蒼兮人寂寂，樹槭槭兮蟲咿咿。則有安石風流，巨源多可，平六符而佐主，施九流而自我。猶復感陰蟲之鳴軒，歎涼葉之初墮。異宋玉之悲傷，覺潘郎之么麼。
　　嗟乎！驥伏櫪而已老，鷹在韝而有情。聆朔風而心動，盼天籟而神驚。力將痑兮足受紲，猶奮迅於秋聲。
魯文六年，秦伯任好卒，以子車氏之三子奄息、仲行、鍼虎為殉。皆秦之良也，國人哀之，為之賦《黃鳥》。君子曰：「秦穆之不為盟主也，宜哉。先王違世，猶貽之法，而況奪之善人乎！是以知秦之不複東征也。」秋，季月，吾西遊汧、渭，出於岐、雍之間，於古道傍得三良塚，心甚哀之，涕泗者久之而去。辭曰：
昨宿岐城，曉涉渭東。霜淩雪結，飛沙亂蓬。中野躊躇，屆此古墟。野人曰：即車氏之塚。方驅駕班如，久而吒曰：吾嚐讀舊史矣。古者秦氏，大於穆公。出師則寧東夏，用賢則霸西戌。大邦服其禮，小邦畏其雄。謀已集，戰亦武。不能勤王，不為盟主者何居？以滅天之良，喪人之特。百夫仰係，一朝而踣，可哀也哉！宛其三子，遭時邅。主已即世，身皆靡全。指冥茫而為期，撫昭世而坐捐。方惴惴以臨穴，且哀哀而號天。❥從有言於寒原，莽蕩千里，回眺無垠。上刺衰德，下傷幽魂。掛騷壟樹，脫劍山門。掇野芳以為薦，汲行潦而充樽。矧今情之猶悲，諒古恨之潛吞。死而不作，吾誰與言。代事浩氵羔，人壽爾夭。言念君子，中心悄悄。哀生人之長慟，赴永夕之莫曉。歸去來兮不可留，且悲吟於《黃鳥》。
古稱思婦，已曆九秋。未必有是，舉為深愁。莫高者天，莫浚者泉。推以極數，無逾九年。伊我之謫，至於數極。長沙之悲，三倍其時。廷尉不調，行當跂而。天有寒暑，閏餘三變。朝有考績，明幽三見。顧堯之民兮，亦昏墊而有歎。歎息兮倘佯，登高高兮望蒼蒼。突弁之夫，我來始黃。合抱之木，我來猶芒。山增昔容，水改故坊。童者鬱鬱兮，涸者洋洋。天覆地生，蓊兮無傷。彼族而居，向之投荒。彼軒而遊，昨日桁楊。信及澤濡，俄然複常。稽天道與人紀，鹹一僨而一起。去無久而不還，棼無久而不理。何吾道之一窮兮，貫九年而猶爾。噫！不可得而知，庸詎得而悲？苟變化之莫及兮，又安用夫肖天地之形為？
始，餘失台郎為刺史，又貶州司馬，俟罪朗州，三見閏月。人鹹曰：數之極，理當遷焉。因作《謫九年賦》以自廣。是歲臘月，詔追。明年，自闕下重領連山郡印緩。人鹹曰：美惡周必複。第行無恤，歲杪其複乎？居五年，不得調。歲二月，有事於社。前一日致齋，孤居慮靜，滯念數起，伊人理之不可以曉也，將質諸神乎！謹貢誠馳精；敢問大鈞。其夕有遇，寤而次第其辭以為賦。
圓方相函兮，浩其無垠。窅冥翁辟兮，走三辰以騰振。孰主張是兮，有工其神。迎隨不見兮，強名之曰大鈞。欹以臨下兮，巍乎雄尊。天為獨陽，高不可問。工居其中，與人差近。身執其權，心平其運。循名想像，或可以訊。曰：「嘻！蒙之未生，其猶泥耳。落乎埏植，惟鈞所指。忽然為人，為幸大矣。工賦其形，七情與俱。嗇智不受，畀之以愚。坦坦之衢，萬人所趨。蒙一布武，化為畏途。人或譽之，百說徒虛；人或排之，半言有餘。物壯則老，乃惟其常；否終則傾，亦不可長。老先期而驟至兮，否逾數而叵量。雖一夫之不獲兮，亦大化之攸病。謹薦誠上問兮，俛伏以聽。」
是夕寢熟，夢遊乎無何有之鄉。抗陛級乎重霄兮，異人間之景光。中有威神，巾金甲而煒煌。命之使前兮，其音琅琅。曰：「吾大化之一工也。居上臨下，廉其不平。汝今有辭，吾一以聽。播形肖貌，生類積億。橐籥圈匡，鎔煉消息。我之司智，初不爾嗇。不守以愚，覆為汝賊。既賦汝形，輔之聰明。盍求世師，資適攸宜？胡然抗誌，遐想前烈？倚梯青冥，舉足斯跌。韜爾智斧，無為自伐。鑿竅太繁，天和乃泄。利徑前誘，多逢覆轍。名腸內煎，外火非熱。今哀汝窮，將厚汝愚。剔去剛健，納之柔濡。塞前竅之傷痍兮，招太和而與居。貰以待人兮，急以自拘。道存壺奧，無示四隅。軋物之勢不作兮，見傷之機自無。汝不善用，吾焉嗇乎？且夫貞而騰氣者膴膴，健而垂精者昊昊。我居其中，猶輪是蹈。以不息為體，以日新為道。倮鱗蜚走，灌莽苞皂。乃牙乃甲，乃血乃剖。陽榮陰悴，生濡死槁。各乘氣化，不以意造。賦大運兮無有淑惡，彼多方兮自生醜好。爾奚不德餘以驟壯，姑尤我以速老耶？觀汝百為，又或不然。赤子哇哇，忽其能言。亦既名物，幾時蹁千。春耕其丘，投種之日，釋耒而歎，何時實栗？望所未至，謂餘舒舒。欲其久留，謂我瞥如。我一子二，誰之曲與？彼蒹葭之蒼蒼兮，霜霰苦而中堅。鬆竹之皸皴索籜兮，不若榯筍之可憐。納材葦而構明堂兮，固容消而力完。揚且之皙兮，不可以常然，當錫爾以老成。蒼眉皓髯，山立時行。去敵氣與矜色兮，噤危言以端誠。俾人望之，侮黯不生。爾之所得，孰與壯多？不善處老，問餘而何？」
授教而回，蘧蘧形開。向之威神，孰為來哉？乃遽衣促盥，端慮滌想。委佩低管簪，持簿叩顙而言曰：「楚臣《天問》不酬，今臣過幸，一獻三售。始厚以愚，終期以壽。忘上問之罪，灌已然之咎。心增故術，腹飽新授。馳神清元，拜手稽首。」
敕。周制：倉人以辨於邦用，廩人以待乎匪頒。後代或均輸，或平糴，皆周官倉廩之職也。於戲！王者藏於天下，吾何私焉？收斂以時，儲蓄必謹。俾夫凶荒無患，貧富克均，宜味「京坻」之詩，勿守豆區之限。可。
敕。漢制：尚書郎四人，一人主營部。成帝又置客曹，主外國戎狄事。皆今主客之任也。其後或東西列職，左右分名，統彼行人之家，綏其外臣之務。朝聘則定位，宴會則辨儀。穆我四門，深於九譯。用委槁街之政，充資粉署之賢。可。
敕。周以司會質歲成，漢以計相經國用。或考百官之要，或制三年之期，稽以簿書，辨其名物。俾夫會算必得，經費無差，充選望郎，以臨計吏。可。
敕。《詩》云：「雨我公田，遂及我私。」蓋美大田之盛，思賢主之詩。人必先公而後私者，借力而耕，其來尚矣。周以司徒蒞職，漢以待郎訓田。今則務切如雲，任專列宿。總於豫政，克藉公才。可。
敕。太子太傅，古今之重任也。其使吾子自見正事，耳聞正道，左右前後，無非正人。繄爾太傅之力。久虛其位，式位端人，以爾命之，朕無慚德。可。
敕。《禮》云：「三五之教，太子入則有保，出則有師，是以教渝而德成也。」其實一焉。必擇恭敬溫文以輔道其德，使吾太子觀爾之道景行之。無人則虛，不求充位。校德而命，其稱厥官。可。
