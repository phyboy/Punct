初，大曆中名儒張參為國子司業，始詳定五經，書於論堂東西廂之壁。辨齊魯之音，取其宜；考古今之文，取其正。繇是諸生之師心曲學、偏聽臆脫，鹹束之而歸於大同。揭揭高懸，積六十歲，崩剝汙蔑，淟然不鮮。今天子尚文章，尊典籍。於苑囿不加尺椽，而成均以治。國學上言，遽賜千萬。時祭酒皞實屍之，博士公肅實佐之。國庠重嚴，過者必式。遂以羨贏，再新壁書。懲前土塗不克以壽，乃析堅木負墉而比之。其制如版牘而高廣，其平如粉澤而潔滑。皆施陰關，使眾如一。附離之際，無跡而尋。堂皇靚深，兩廡相照。申命國子能通法書者，分章揆日，遜其業而繕寫焉。筆削既成，讎校既精，白黑彬班，了然飛動。以蒙來求，煥若星辰；以敬來趨，肅如神明；以疑來質，決若蓍蔡。由京師而風天下，覃及九譯，鹹知宗師，非止服逢掖者鑽仰而已。於是學官陳師正等暨生徒凡四百二十有八人請金石刻，且歌之曰：
我有學宇，既傾而成之。我有壁經，既昧而明之。孰規模之，孰發揮之。祭酒維齊，博士維韋。俾我學徒，弦歌以時。切切祁祁，不敖不嬉。庶乎遒人，來采我詩。
時餘為禮部郎，凡瞽宗之事得以關決，故書之以移史官，宜附於藝文雲。
益城右門大逵坦然西馳，曰石筍街。街之北有仁祠，形焉直啟，曰福成寺。寺之殿台與城之樓，交錯相輝，繡於碧霄，望之如昆閬間物。大和四年，蜀帥非將材，不修邊備。南詔君長諜得內空，乘隙坌入，鬥於城下，或縱火以駭眾，此寺乃焚。高門修廊，委為寒燼。如是者再歲，帝念坤維，丞相複來。山川如迎，父老相識，環視故地，寺為燋墟。載興起廢之歎，爰有植因之願。乃命主俸吏以吾緡錢三十萬為經營之基，自公來思，蜀號無事，時康歲稔，人樂檀施，公言既先，應如決川。乃傾囊褚，乃出懷袖。勝因化愚，慧力攝慳。男奔女驟，急於征令。匠者度材以指眾徒，藝者運思以役眾技。斤鋸磨礱，丁丁登登。陶者儲精，圬者效能。自火宅，複為金繩。沿故鼎新，因毀成妍。華夷縱觀，萬目同聳。既告訖役，公來慶成。雲鮮日潤，輝映前後。於是都人舞忭而謠曰：「昔公去此。福成以毀。今公重還。福成複完。民安軍治。亦如此寺。」庸可勿紀乎？公實聞斯言，遂折簡見命，謹月而日之。時大和某年某月日，大檀越具官封爵段氏，其他發大願者、程功董事者，自中貴人及賓介將吏若僧徒，偕籍之而刻於石。
佛薪盡於乾竺，而像教東行。是法平等，故所至為淨土；是身應供，故隨念如降生。先是魚複人有以利金為彌勒像者，重千鈞，容瑞相，人天兩足。鳧氏卒事，而他工未備，故寓於西偏，不知其幾年矣。寺僧法照，瞻禮發信，赤肩白足，入諸大城，乃至聚落，無空過者。積十餘年，得信財無量。繇是購工以嚐巧，募徒而畢力。四輩增增，工麾以肱。中樞外脈，陰轉陽動。如地湧，岌如山行。大匠無言，尊容響明。青蓮承趺，金獸捧持。藻井花鬘，蔥蘢四垂。邑人膜拜，如佛出世。法照以願力能就，泣於佛前，因持片石，乞詞以示後。
案此寺始於宇文周。初，瀕江埤庳，皇唐神龍中，為水所壞。有波那賴耶國僧廣照浮海而至，頓錫不去，遂移於今道場所。山曰磨刀，嶺曰虎岡。其經始與克終，皆蕃僧是力。後之有誌者，豈無人哉？法照夔人，姓穆氏。年十有五出家，依江陵名僧受具。肇自貞元二十年甲申歸此寺，願崇建有為，凡修大殿、立菩薩，大弟子侍佛左右，逮長慶癸卯有成，其善植德本者歟！
初，摩阿迦葉受佛心印，得其人而傳之，至師子比邱，凡二十五葉而達摩得焉。東來中華，華人奉之為第一祖。又三傳至雙峰信公，雙峰廣其道而歧之：一為東山宗，能、秀、寂其後也；一為牛頭宗，嚴、持、威、鶴林、徑山其後也。分慈氏之一支，為如來之別子。鹹有祖稱，粲然貫珠。
大師號法融，姓韋氏，延陵人。少為儒，博極群書，既而歎曰：「此仁義言耳，吾誌求出世間法。」遂入句曲，依僧炅，改逢掖而緇之。徙居是山，宴坐石室。以慧力感通，故旱麓泉湧；以神功示現，故皓雪蓮生。巨蛇摧伏，群鹿聽法。貞觀中，雙峰過江，望牛頭頓錫曰：「此山有道氣，宜有得之者。」乃東，果與大師相遇。性合神契，至於無言，同躋智地，密付真印。揭立江左，名聞九圍。學徒百千，如水歸海。由其門而為天人師者，皆脈分焉。顯慶二年，報身示滅。道在後覺，神依故山。戒香不絕，龕座未飾。夫豈不思乎？蓋神期冥數，必有所待。
大和三年，潤州牧浙江西道觀察使檢校禮部尚書趙郡李公，在鎮三閏，百為大備，尚理信古，儒元交修。始下令禁桑門販佛以眩人者，而於真實相深達焉。嚐謂大師像設，宜從本教，言自我啟，因自我成。乃召主吏籍我月入，得緡錢二十萬，俾秣陵令如符經營之。三月甲子，新塔成，事嚴而工人盡藝，誠達而山神來護。願力既從，眾心知歸。撞鍾告白，龍象大會。諸天聲香之蘊，如見如聞。即相生敬，明幽同感。尚書欲傳信於後遠，命愚誌之。夫上士解空而離相，中士著空而嫉有。不因相何以示覺？不因有何以悟無？彼達真諦而得中道者，當知為而不有，賢乎以不修為無也。
元和十四年春二月，王師平河南負固之地十有二州。憲宗視地圖戶版，俾參其地。三月，有詔：其以曹、濮隸鄆為一隅，桉部三郡，統兵三萬。乃新其軍，錫號天平。蓋承天威以平暴悖，誌動揚休，在稱為雄。新邦始徠，汙浴猶用。朝廷革之以漸，故命功臣或辦吏以帥焉。大和三年冬，天平監軍使以故侯病聞。上方注意治本，乃以牙璋玉節鼎右仆射官稱賜東都留守令狐公曰：「予擇文武惟汝兼，前年鎮汴州有顯庸，往年弼憲宗有素貴。徒得君重，剛吾四支。」公西拜稽首，登車有耀。不逾旬抵治所，夾清河而域之。
惟鄆州在春秋為須句之國，涉漢為濟東，蓋《禹貢》兗州之域。宣精在上，奎為文宿；畫野在下，魯為儒鄉。故其人知書，風俗信厚。天寶末，大憝起於幽都，虜將因兵鋒取其地。右勇左德，積六十年。公之來思，如古醫之治劇病，宣泄頤養，氣還神複。大凡抗詔條國式於身以先之，示菲約以裕人，信賞罰以格物。物力日完，人風自移。涉月報政，逾年鼎治。牙門之容，暨暨而恭；壘門之容，仡仡而和；裏門之容，闐闐而遂。勞者以安，去者以歸。分星不搖，田祖降福。凡革前非：罷供第無名錢歲钜萬，菽粟如之，錦繒且千兩；去苛法急征毀家償租之令，故流庸自占四萬室。眾無籲谘，和氣乃來。三田仍稔，草木鹹瑞。豈偶爾哉？
初，斯堂西墉有刺史記，而元戎雄尊之位虛其左方，豈有待邪？公命愚誌之，俾來者仰公知變風之自。大和五年四月二十六日記。
文皇帝初元，始畫天下為十道。古荊梁之地舉曰山南，厥後析為東西。天漢之邦，實居右部。桉梁州為都督治所，領十有五州，縣道帶蠻夷，山川扼隴蜀，故二千石有采訪防禦之名。兵興多故，其任益重。澄清節鉞，二柄兼委。
建中末，德宗南巡狩，偃翠華而徘徊，簫勺之音洽於巴漢。戡難清宮，六龍言旋，乃下詔複除征繇，升州為府。等威班制，與岐、益同。地既尊大，用人隨異。故自興元至大和，五十年間，以勳庸佩相印者三，以謨明曆真相者九，由台席授鉞未幾複入相者再焉。磊落震耀，冠於天下。去年夏四月，今丞相趙郡公征還泰階，遂命左仆射燉煌公往踐其武。曏之真相，及公而十焉。
初，公自河陽節度使入操國柄。其後鎮宣武以禮悛獷悍，治天平以清去掊克，居大鹵以仁蘇薦饑。今來是都，躡二三大君子之躅。道同氣協，無所改更，如鼓和琴，布指成韻。羌夷砥平，旱麓發生。人無左言，樂有夏聲。俗既富庶，居多閒暇。圜視府局、素闕者補之。
先是，公堂嚐為行殿，人不敢斥，另營侯居。應門有閌，棨戟未具。公乃條白上言，詔下有司，可其奏。軍門肅清，方有眉目，趨而入者聳然生敬焉。惟梁、山國也，其節用虎。出揚其威，入貯宜潔。舊處仄陋，黷其雄棱。公遂分宅之別齋，且據便地，署曰節室，卜剛日乃遷焉。敬君命而壹民心，軍中增氣而知禮。戟衣既垂，師節既嚴，流眄屋壁，見前修之名氏列於座右。第以梁州刺史鼎興元尹記，與今稱謂不合，因發函進牘於不佞，且曰：「我已飾東壁，以新誌累子。」於是桉南梁故事起自始登齋壇之後為記雲。時開成二年歲在丁巳春二月某日記。
夔在春秋為子國，楚並為楚九縣之一，秦為魚複，漢為固陵，蜀為巴東，梁為信州。初城於西，後周大總管龍門王公述登白帝歎曰：「此奇勢可居。」遂移府於今治所。是歲建德五年。隋初楊素以越公領總管，又張大之。唐興，武德二年詔書：其以信州為夔州。七年，增名都督府，督黔、巫一十九郡。開元中，猶領七州。天寶初，罷州置郡，號雲安。至德二年，命嗣道王煉為太守，賜之旌節，統峽中五郡軍事。乾元初，複為州，偃節於有司，第以防禦使為稱。尋罷，以支郡隸江陵。桉版圖方輪不足當通邑，而今秩與上郡齒，特以帶蠻夷故也。故相國安陽公乾曜嚐參軍事，修圖經，言風俗甚備。今以郡國更名之所以然著於壁雲。凡名殊必以國，事建必以年，謹始也。長慶二年五月一日，刺史中山劉禹錫記。
此郡於天文與荊州同星分，田壤制與番禺相犬牙，觀民風與長沙同祖習，故嚐隸三府，中而別合，乃今最久而安，得人統也。桉宋高祖世始析郴之桂陽為小桂郡，後以州統縣，更名如今，其制誼也。
郡從嶺，州從山，而縣從其郡。邑東之望曰順山，由順以降，無名而相欽者以萬數，回環鬱繞，迭高爭秀，西北朝拱於九疑。城下之浸曰湟水，由湟之外，交流而合輸以百數，淪漣汨潏，擘山為渠，東南入於海。山秀而高，靈液滲漉，故石鍾乳為天下甲，歲貢三百銖。原鮮而膴，卉物柔澤，故紵蕉為三服貴，歲貢十笥。林富桂檜，土宜陶[A105]，故候居以壯聞。石侔琅玕，水孕金碧，故境物以麗聞。環峰密林，激清儲陰，海風驅溫，交戰不勝，觸石轉柯，化為涼颸。城壓赭岡，踞高負陽。土伯噓濕，抵堅而散。襲山逗穀，化為鮮雲。故罕罹嘔泄之患，亟有華皓之齒。信荒服之善部，而炎裔之涼地也。
永貞元年，予始以尚書員外郎坐黨累，出補茲郡。居無何，吏議以是遷也不足償其責，故道貶為朗州司馬。後十年，詔書征還，抵京師，俄複前命，佩故印綬而南。曩之騎竹馬北向相徯者，鹹仕郡縣，巾韝來迎。下車之日，私唁且笑。既視事，得前二千石名姓於壁端，宰臣王晙、幸卿劉晃、儒官嚴士元、聞人韓泰僉拜焉。或久於其治，功利存乎人民；或不之厥官，翹禺載於歌謠。餘不佞，從群公之後。肇武德距於今，凡五十有七人，所舉者四君子，猶振裘之於領袖焉。元和十一年七月二十四日，刺史中山劉某記。
曆陽，古揚州之邑。於天文直南斗魁下，在春秋實句吳之封，後為楚所取。秦並天下，以隸九江，而亦為九江治所。晉平吳，復隸淮南。至永興初，自析為郡，益之以烏江。宋台建，目為南豫州，又益之以龍亢。梁之亡也，北齊圖霸功，擁貞陽侯以歸，王僧辯來迎，會於茲地，二國和協，故更名和州。陳、隋間無所革，國朝因隋。武德中，更龍亢為含山。初，開元詔書以口算、第郡縣為三品，是為下州。元和中，復命有司參校之，遂進品第一。
桉見戶萬八千有奇，輸緡錢十六萬，歲貢纖紵二篚，吳牛蘇二鈞，糝鱏九甕，茅蒐七千兩。鎮曰梁山，浸曰曆湖，田藝四穀，豢全六擾。廬有旨酒，庖有腴魚。神仙故事，在郊在藪。元元有台，彭鏗有洞。名山曰雞籠，名塢曰濡須。異有血閫，祥有沸井。城高而堅，亞父所營。州師五百，環峙於東。南瀕江，劃中流為水疆，揭旗樹蕝，十有六戍。自孫權距陳，出入六代，常為宿兵之地，多以材能人處之。本朝混一，號為善部。然用人差輕，非復曩時之比也。
始餘以尚書郎得譴刺連山，今也由巴東來牧。考前二邦之籍與版圖，才什五六，而地征三之。究其所從來，生植有本。女工尚完堅，一經一緯，無文章交錯之奇；男夫尚墾辟，功若戀本，無即山近鹽之逸。市無嗤眩，工無雕彤，無遊人異物以遷其志。副征令者率非外求。凡百為一出於農桑故也。繇是而言，瘠天下者其在多巧乎！寶曆元年六月二十一日，刺史中山劉某記。
古諸侯之居公私皆曰寢，其他室曰便坐。今凡視事之所皆曰廳，其他室以辨方為稱。今年鄭州刺史楊君作東廳，既成而落之，且以書抵餘為記。案國章以甲乙第方域，大凡環天子之居為雄州。鄭實邇王畿，故望雄。視其版多貴人，且當大逵，故務劇。君侯始來三日，司稅掾舉七縣董租之吏累百，君曰：此百螣也。悉罷之。用戶符而輸入益辦。司貢掾舉梨林之征請戶曉，君曰：盡弛之勿籍。用平賈而果益精。裏無吏跡，民去痼疾，授版占租，如臨詛盟。土毛人力，日夕相長。故周歲而完焉，比年而愈肥。雖軍興饋挽旁午，大將牙旗往複相踵，而裏中清夷，雞犬音和。人既寧而物有餘，政既成而日多暇。圜視舊宇，宜有以更之，且書得時，亦以謹始。因列名氏授受月而日之，庶乎繼踐於茲者知貫珠之首。其山望澤浸土風俗，與前賢之耿光，備於正位，有天寶中詞人杜頠之文在。大和四年某月日。
本朝以浚儀為汴州刺史治所。自隋釃新渠，吸黃河而東行，州含其樞，為天下劇。內屏王室，東雄諸侯。居無事時，常帶廉察使。兵興已還，益以節旄。用人得否，係國輕重。長慶四年，詔書命河南尹燉煌令狐公來蒞來刺，錫之介圭，使印兵符。汴人交賀，肴騰貴。惟是邦始都於魏惠王，始郡於宇文周。星躔回環，天駟垂光。地為四戰，故其俗右武；人具五都，故其氣習豪。公自為宰相時，已熟四方之利病。凡所戾止，參然前知。毀視事三日，挹群吏與之言曰：「吾食止圭田，吾用止公入。凡他俗過制，傷廉浼潔者悉罷之，壹歸乎公藏。凡曲防苛禁不情乖體者悉劃之，壹出乎令典。凡關征船算，奪時專利者悉更之，壹遵乎詔條。」然後刑麗事而詳，賞以時而均。興學以勸藝，示寬以化勇。居數月，而汴州人恂恂然無複故態。明年大成。議者若曰：「奕奕浚都，國之咽頤。咀清咽和，旁暢四支。東夏黠馬，由我以肥。」是浚之治，非所澤於所履而已。
初，公七代祖在隋為納言。大業中持節居此，亦號刺史，距今餘二百年。公實能似。既拜闕，發魚書合左右契，由阼階躋，遐踵前武。歆然如聞其馨香，肅然如睹其形容。信乎，君子之澤遠而有光輝也。他日，命遊梁客誌之，書於廳事。謹桉前賢之在此堂者，張平原首之，陸氏撰《節度使記》，揭於東壁，詳矣。今公命為刺史記，書於右端，謹月而日之，以公為冠。大和元年夏五月某日記。
大和二年閏三月，滎陽守歸厚上言：「臣治所直天下大逵，肘武牢而咽東夏。誰何宜謹，啟閉宜度。先是驛於城中，驛遽不時，四門牡鍵，通夕弗禁。請更於外隧，永永便安。」制曰：可。守臣奉詔，無征命，無奪時，縻羨財，募遊手，逮八月既望，新驛成。鄭人胥說，琢石而記曰：在兌之方，麵元負陽，門銜周道，牆陰行桑，境勝於外也。遠購名材，旁延世工，暨塗宣皙，瓴甓剛滑，術精於內也。蘧廬有甲乙，床帳有冬夏，庭容牙節，廡臥囊橐，示禮而不慁也。內庖外廄，高倉邃庫，積薪就陽，峙芻就燥，有素而不愆也。主吏有第，役夫有區，師行者有饗亭，孥行者有別邸。周以高墉，乃樓其門。勞迎展蠲潔之敬，餞別起登臨之思。溱洧波瀾，嵩邱雲煙，四時萬象，來貺於我。走轂奔蹄，遄征急宣，入而忘勞，出必屢顧，其傳舍之尤乎！
太守姓楊氏，字貞一，華陰宏農人。鄭為雄州，非聞人大吏不得在其選。夫驛之宜遷於外也，前此二千石嚐言之而重改作，若貞一可謂果於從政而決行其言，惜乎未施於大也。
開成四年，梁州牧缺，上玩其印，凝旒深思曰：「伊爾卿疾歸氏，以文儒再世居喉舌。今天官貳卿融能嗣其耿光，嚐自內庭曆南台，尹轂下，政事以試，可為元侯。」乃付印綬，進秩大宗伯兼禦史大夫，玉節獸符，鎮於媯墟。公拜手稽首曰：「臣融敢揚王休於天漢之域！」
既蒞止，谘於群執事，求急病者先之。鹹曰：華陽黑水，昔稱醜地。近者嚐為王所，百態丕變，人風邑屋與山水，俱一都之會，自為善部矣。惟驛遽之途，欹危隘束，其醜尚存，使如周道，在公頤指耳。於是因年有秋，因府無事，軍逸農隙，人思賈餘。乃懸墾山刊木之傭，募其力；揆攢鑿撞柲之用，庀其工；具舁輦畚插之器，膺其要。鼛鼓以程之，糗醪以犒之。說使之令既下，奮行之徒坌集。我之提封踞右扶風，觸劍閣千一百裏。自散關抵褒城，次舍十有五，牙門將賈黯董之；自褒而南，逾利州至於劍門，次舍十有七，同節度副使石文穎董之。兩將受命，分曹星馳。並山當蹊，頑石萬狀；坳者垤者，兀者銛者，磊落傾欹，波翻獸蹲。熾炭以烘之，嚴醯以沃之，潰為埃煤，一篲可掃。棧閣盤虛，下臨[QTXT]谺。層崖峭絕，枘木亙鐵。因而廣之，限以鉤欄。狹徑深陘，銜尾相接。從而拓之，方駕從容。急宣之騎，宵夜不惑。郤曲棱層，一朝坦夷。興役得時，國人不知。繇是駛行者忘其勞，吉行者徐其驅，孥行者家以安，貨行者肩不病，徒行者足不繭，乘行者蹄不刓。公談私詠，溢於人聽。伊彼金其牛而誘之以利，曷若我子其民而來之以義乎？既訖役，南梁人書事於牘，請紀之以附於史官地裏誌。
直故郢北走之道，其聚邑曰荊門。揭起重關，殿於樂都。名視縣內之制，居殷形束之要，故吏師重焉。通外夷之底貢，會南藩之述職，故賓禮繁焉。其肇允經營，實王孫昌夔居荊以表之，命行名建，而締構之弗暇。無幾何，有由勇爵而授赤社於茲者，僥馳名於省嗇，謂相沿為非智，因請罷去其號，發踐更以董之。有司不能端究事本，循空言而可其奏。繇是分地征以歸它邑，野之人有回遠之嘆；廢文吏而顓戍督，行之旅有誰何之《喜》。是利不及下也，黎民病之。自鄢而南，斯為畫疆，抵郡之路，貫其七舍，持瑞節而銜急宣之使蓋陰相交，遂使服縵胡者備問俗之對，執刀匕者申餼牽之禮。是敬之不及賓也，君子病之。如是幾二十歲。
距永貞元年，江陵尹裴公政成上遊，德及矜人，大建長利，俾無遺害。乃外濟群欲，內張全模。周圖經制，條白於狀。昌言既從，公議攸同。忘勞之徒，樂用之工，載大其門，載高其墉。徑術脈分，閭架空。然後析便地以肥之，建具官以司之。糜羨財以償其力役，汰冗食以資其秩稍。田裏不聞於征令，縣官無減於歲入。越某月，既成而落之。官修其方，人樂其居。將迎犒飫之儀展，廄置符之事舉。戍夫有伍，公吏有職。由匯而分，率無逾閑。入其封者，可以知教。
元和元年，四海會同。天子命公師長南宮。三年，公以介圭入覲，途出斯邑。邑人之華皓幼童，鹹須於道周，距躍而謠曰：「起我堙廢而完之。」徠我蕩析而安之。昔室於墟，風搖雨濡。自公優柔，郛盈兮。昔飲於ㄜ，夏混冬枯。自公感通，沸生兮。淑之華兮，四牡之。公之還兮，觴以祝之。」卻略蹁躚，百形一音。公為駐錯衡而勞之。有以文從公者紀事於牘，且曰：「民可懷也，盍命夫學舊史之事以誌焉！」公不得讓而從之，走是以有授簡之辱。
初，公以縣之之便聞於上也，禹錫方以郎位貼職於計曹，章下之日，得以省事。逮今以遷人獲宥於善部，工休之日，得以踐履。故於拜命無牢讓，於傳信無愧詞。以為古之創物建庸、宜於人民而得其時者，則必歌其事功，為後代法。《雅》有營謝，美召伯也；《傳》稱城沂，賢敖也。賦水泉原隰之狀，誌慮事命日之規，當書而詠之，細亦弗可略也。是用謹其本始而存乎篇，俾後之視今者，知楚郊之令典雲。
亭於西門，尊闕路也。實相公以心規，群僚以辭葉，而百工以樂成。斧斤無聲，丹素有嚴。主人肅客，落以金石。走鄭之門，嶔為右垣。黃河一支，滉漾北軒。前瞻東顧，薨動軌直。含景生姿，溯空欲翔。汴城具八方之人，殊形詭言，而耳目一說。
初公來臨，擁節及門，馭吏曰：此鄭州門。公心非之，若曰：野哉！居無何，即舊號而更之曰鄭門。故事：王公大僚之去來，元侯前驅，翊門而旋，率立馬塵坌中，挹策為禮。公心不然之，乃下亭令於執事。案亭東西函丈者三之有奇，而南北五之有贏。樂縣宴豆，前後以位。棋闔對明，弭掀順時。修梁衡建，中虛上荷。圓脊方廉，高卑中經。簾爐茵帟，文椸睆榻。儲以應猝，周用而宜。乃命尹閽視亭長，抱關視掌固。啟閉拚除，是謹是孜。錫命賜胙，勞迎贈餞，我當躬行，汝先汝蠲。挾膳提醪，生芻縞衣，我寮展事，靡問文武，汝惟汝從。凡入而修容，凡出而修犮，裼襲威儀，勿籍勿訶。
繇是貴人稱諸朝，群吏詠於家，行者誇於道。與人同其安者，人人驛其聲而吟之。始乎諓諓而成乎龐鴻，欲無文字不可也。公遂條白其所以然，遠命學古者書之。公姓令狐氏，以文章典內外書命，以謨明登左右相，以飛語策免，以思材複征。自有浚師，無如今治，文武兩熾，其古之大臣歟！
郡北有短亭，繇舊也。亭孤其名，地藏其勝。前此二千石全然見之，建言而莫踐，去之日率遺恨焉。七年冬，詔書以竹使符授尚書水曹外郎竇公常曰：「命爾為武陵守。」蒞止三月，以碩畫佐元侯，平裔夷，降渠魁。又三月，以順令率蒸民增水坊，表火道。是歲大穰，明年政成。農緣畝以勇勸，工執技以思賈。因民之餘力，乘日之多暇，乃顧其屬曰：「郊道有候亭，示賓以不慁也。雖聞茲地，韜美未發，豈有待邪？自吾之治於斯也，購徒庀材，大起堙廢。未嚐植私庭，礱燕寢。役必先公，人不餘瑕。調賦幸均矣，城池幸完矣，而重浹辰之役，掠苟簡之問，卒使勝躅冒沒，猶璞而不攻。懼換符之日，遂複齎恨，無乃遺誚於來者乎！」言得其宜，智愚同讚。
於是撤故材以移用，相便地而居要。去凡木以顯珍茂，汰汙池以通淪漣。自天而勝者列於騁望，由我而美者生於頤指。箕張筵楹，股引房櫳。斧斤息響，風物異態。大道出乎左藩，澄湖浸乎前垠，仙舟祖犮，繇是區處。九月壬午，工告休，亭長受成。赤車威遲，於以落之。肅賓而入，圜視有適。沈水北澳，陽山南麓。<黑亢>焉蘧蘧，雄展郊隅。前軒舒陽，朱檻環之。舞衣回旋，樂虡參差。北廡延陰，外阿旁注。芊眠清泚，羅入洞戶。初筵修平，雕俎靜嘉。林風天籟，與金奏合。
亦既醉止，州從事舉白而言曰：「室成於私，古有發焉。矧成於公，庸敢無詞？觀乎棼楣有嚴，丹雘相宣，象公之文律煜然而光也。望之宏深，即之坦夷，象公之酒德溫然而達也。庭芳萬本，跗萼交映，如公之家肥熾而昌也。門辟戶闔，連機弛張，似公之政經便而通也。因高而基，因下而池。躋其高，可以廣吾視；泳其清，可以濯吾纓。俯於逵，惟行旅謳吟是采；瞰於野，惟稼穡艱難是知。雲山多狀，昏旦異候。百壺先韋之餞迎，退食私辰之宴嬉。觀民風於嘯詠之際，展宸戀於天雲之末。動合於誼，匪唯寫憂。」公曰：「夫言之必可書者，公言也。從事不以私視予，予從而讓之，是自遠也，其可乎！」乃授簡於放臣，俾書以示後。後之思公者，雖灌叢葽草，尚勿翦拜，矧翬飛之革然，石刻之隱然歟！
天下聞寺數十輩，而吉祥尤彰彰。蹲名山，俯大江，荊吳雲水，交錯如繡。始餘以不到為恨，今方弭所恨而充所望焉。既周覽讚歎，於竹石間最奇處得新亭。彤焉如巧人畫鼇背上物，即之四顧，遠邇細大，雜然陳乎前，引人目去，求瞬不得。征其經始，曰僧義然。嘯侶為工，即山求材。槃高孕虛，萬景坌來。詞人處之，思出常格；禪子處之，遇境而寂；憂人處之，百慮冰息。鳥思猿情，繞梁曆榱。月來鬆間，雕縷軒墀。石列筍虡，藤蟠蛟螭。修竹萬竿，夏含涼颸。斯亭之實錄雲爾。然上人舉如意挹我曰：「既誌之，盍名之以行乎遠夫！」餘始以是亭圜視無不適，始適乎目而方寸為清，故名洗心。長慶四年九月二十三日，劉某記。
瀕江之俗，不飲於鑿而皆飲之流。餘謫居之明年，主人授館於百雉之內。江水汒汒，周墉閒之。一旦，有工爰來，思以技自賈，且曰：「觀今之室廬及江之涯，閒不容畝，顧積塊峙焉而前耳。請用機以汲，俾矗然之狀莫我遏已。」餘方異其說，且命之飭力焉。
工也儲思環視，相麵勢而經營之。由是比竹以為畚，寘於流中，中植數尺之臬，輦石以壯其趾，如建標焉。索以為縆，縻於標垂，上屬數仞之端，亙空以峻其勢，如張弦焉。鍛鐵為器，外廉如鼎耳，內鍵如樂鼓，牝牡相函，轉於兩端，走於索上，且受汲具。及泉而修綆下縋，盈器而圓軸上引，其往有建瓴之駛，其來有推轂之易，瓶繘不羸，如搏而升。枝長瀾，出高岸，拂林杪，逾峻防。刳蟠木以承澍，貫修筠以達脈，走下潺潺，聲寒空中。通洞環折，唯用所在。周除百沃盥以蠲，入爨而錡釜以盈。飪餗之餘，移用於湯沐；涑浣之末，泄注於圃畦。雖瀵湧於庭，莫尚其霈洽也。
昔餘嚐登陴撊然，念懸流之莫可遽挹，方勉保庸，督臧獲，而挈之，至於裂肩龜手，然猶家人視水如酒醪之貴。今也一任人之智，又從而信之，機發於冥冥而形於用物。浩氵羔東流，赴海為期，斡而遷焉，逐我頤指。曏之所謂阻且艱者，莫能高其高而深其深也。觀夫流水之應物，植木之善建，繩以柔而有立，金以剛而無固，軸卷而能舒，竹圓而能通。合而同功，斯所以然也。今之工鹹盜其古先工之遺法，故能成之，不能知所以為我也。智盡於一端，功止於一名而已。噫，彼經始者其取諸《小過》歟！
