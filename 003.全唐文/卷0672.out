　　△得甲居蔡曰寶，人告以為僭，不可，入官，訴云：「僂句不余欺，是以寶之。」
　　魯道浸微，守臣喪職，眷茲臧氏，代稱冢卿，方構禍於家門，始有誣於內子。問則以默，察而愈欺。理異斬關而放，跡同據邑之請。三年一兆，既徒稽於大蔡；始僭終吉，彼何幸於纖人。故帝舜格言，唯先蔽志；宣尼垂范，數而為黷。則知禍福無門，通塞唯數，焉有性命之理，存乎卜祝之間？若廢興之道適然，是善惡之徵一貫。人與僭而不入，因君子之明刑。
　　△得甲畜北斗龜，財物歸之，遂至萬千。或告違禁，詞云：「名在八龜。」
　　財無茍得，義不厭取，若奉業以往，積而無傷，或非道以行，動且為害。於稽爾甲，爰契我龜。已見負圖，不獨七星之號；空嗟入夢，詎終千載之期。是諸侯之寶，念彼當畜，非宗伯之屬，其誰敢私？豈伊匪人，妄致諸櫝。跡罔廁於主守，家用寶於神龜，徵以從長，占八九之數，窮於既厭，收千萬之盈。茲乃多藏，且不豫於官事；靡嘗知禁，亦可畏於人言。必曰職我之由，守而勿失。名可覆視，余無爾刑。
　　△得甲去妻，後妻犯罪，請用子蔭贖罪，甲怒不許。
　　二姓好合，義有時絕；三年生育，恩不可遺。鳳雖阻於和鳴，烏豈忘於反哺？旋觀怨偶，遽膽銦刑。王吉去妻，斷弦未續，孔氏出母，疏網將加，誠鞠育之可思，何患難之不救？況不安爾室，盡孝猶慰母心，薄送我畿，贖罪寧辭子蔭？縱下山之有怒，曷陟屺之無情？想《莒》之歌，且聞樂有其子；念《葛ぱ》之義，豈忍不庇於根？難抑其辭，請敦不匱。
　　△得辛氏夫遇盜而死，遂求殺盜者而為之妻。或責其失貞行之節，不伏。
　　親以恩成，有讎寧拾，嫁則義絕，雖報奚為。辛氏姑務雪冤，靡思違禮，勵釋憾之志，將殄萑蒲，畜許嫁之心，則乖松竹。況居喪未卒，改適無文，茍失節於未亡，雖復仇而何有。夫仇不報，未足為非，婦道有虧，誠宜自恥。《詩》著靡他之誓，百代可知，《禮》垂不嫁之文，一言以蔽。無效尤於邾婦，庶繼美於恭姜。
　　△ 得乙與丁俱應拔萃，乙則趨時以求名，丁則勤學以待命，互有相非，未知孰是。
　　立己徇名，則由進取，修身俟命，寧在躁求？智乎雖不失時，仁者豈宜棄本。屬科懸拔萃，才選出群，勤苦修辭，乙不能也，吹噓附勢，丁亦恥之，躁靜既殊，性習遂遠。各從所好，爾由徑而方行，難強不能，吾舍道而奚適。觀得失之路，或似由人，推通塞之門，誠應在命。所宜勵志，焉用趨時？若棄以菲葑，失則自求諸己，儻中其正鵠，得亦不愧於人。無尚茍求，盍嘉自致。
　　△得丁冒名事發，法司準法科罪，節度使奏丁在官有美（集作善）政，請免罪授真，以勸能者，法司以亂法不許。
　　宥則利淫，誅則傷善，失人猶可，壞法實難。丁僭濫為心，亻黽亻免從事，始假名而作偽，咎則自貽，及勵節而為官，政將何取？節使以功惟補過，請欲勸能；憲司以仁不惠奸，議難亂紀。制宜經久，理貴從長，見小善而必求，材雖茍得，逾大防而不禁，弊將若何？濟時不在於一夫，守法宜遵乎三尺，盍懲行詐，勿許拜真。
　　△得乙上封，請永不用赦。大理云：「廢赦何以使人自新？」乙云：「數赦則奸生，恐弊轉甚。」
　　刑乃天威，赦惟王澤，於以御下，存乎建中。上封以宥過利淫，幸門宜閉；大理以蕩邪除舊，權道當行。皆推濟國之誠，未達隨時之義。何則？政包寬猛，法有弛張，習以生常，則起為奸之弊，廢而不用，何成作解之恩？請思《砭石》之言，兼詠《蓼蕭》之什，數則不可。無之亦難。
　　△得景居喪，年老毀瘠。或非其過禮，景：「哀情所鍾。」
　　孝乃行先，則當銜┰；子為親後，安可危身？景喪則未終，老其將至，懷荼蓼之慕，誠合盡哀，迨桑榆之光，豈宜致毀？所以爰資肉食，唯服麻，況血氣之既衰，老夫耄矣，縱哀情之罔極，吾子忍之。茍滅性而不勝，則傷生而非孝。因殺立節，庶畢三年之喪，順變從宜，無及一朝之患。既虧念始，當愧或非。
　　△得辛奉使，遇昆弟之仇，不斗而過，為友人責。辭云：「銜君命。」
　　居兄之仇，避為不悌，銜君之命，斗則非忠，將滅私而奉公，宜棄小而潤。辛時惟奉使，出乃遇仇，斷手之痛不忘，誠難共國，飲冰之命未復，安可害公。節以忠全，情由禮抑，未失使臣之體，何速諍友之規？臾駢立言，嘗聞之矣，子夏有問，而忘諸乎？是謂盡忠，于何致責。
　　△得軍帥選將，多用文儒士，兵部詰其無武藝，帥云：「取其謀也。」
　　忘身死節，誠重武夫，制敵伐謀，則先儒士，將籌策而可尚，奚騎射之足稱。軍帥明以知兵，精於選將，以為彎弧學劍，用無出於一夫，悅《禮》敦《詩》，道可宏於七德。功宜保大，理貴從長。若王師之有征，以謀則可，茍戎略之無取，雖藝何為。況晉謀中軍，選於義府，漢求上將，舉在儒流，豈惟我武惟揚，誠亦斯文不墜。元戎舉德，未爽能軍，兵部執言，恐為辱國。
　　△得甲至華岳廟，不禱而過。或非其違眾，甲云：「禱非禮也。」
　　岳則配天，自修常事，神雖福善，安可茍求，宜道以去邪，豈從眾而失正。甲志惟守義，言乃合《經》，以為視以三公，實天子之所饗，降其百福，寧匹夫之可禳，如修蘋藻之誠，是用秕稗之禮。況人之僭濫，徒欲乞靈，而神實聰明，豈歆淫祀，非鬼是為諂也，黷神無乃吐之。旅於泰山，古猶致誚，禱於華岳，今豈不非？諒正直之難誣，雖馨香而勿用，將勸來者，所宜救歟。
　　△得乙隱居，徵辟不起，子孫請以所辟官用蔭，所司不許。
　　修身獨善，寵則若驚，制爵尊賢，命其難廢，形雖遺於軒冕，蔭宜及於子孫。乙貞以自居，辟而不起，鶴書莫顧，雖忘┰後之心，爵命已行，寧闕賞延之典？若使死無用蔭，生不及榮，何成旌善之風，且是廢君之命。場苗不食，誠自絕於縶維，葛ぱ有陰，義難虧於燕翼。請優後嗣，以獎外臣。
　　△得江南諸州送庸調，四月至上都，戶部科其違限。訴云：「冬月運路水淺，故不及春至。」
　　賦納過時，必先問罪，淹┰有故，亦可徵辭。月既及於正陽，事宜歸於宰旅。展如澤國，藎納地征，歲有入貢之程，敢忘慎守，川無負舟之力，寧免稽遲？茍利涉之惟艱，雖愆期而必宥。地官致詰，虛月其憂；江郡執言，後時可愍。然恐事非靡鹽，辭或憑虛，請驗所屆公文，而後可遵令典。
　　△得景為縣令，教人煮木為酪。州司責其煩擾，辭云：「以備兇年。」
　　事不舉中，有災寧救，政或擾下，雖惠何為？景念在濟時，動非率法，且煩人而不┰，是昧烹鮮，何歉歲以為虞，將勤煮酪。信作勞於無用，豈為教之有方。必也志切救災，道敦行古，周官荒政，自可擇其善者，新室弊法，焉用尤而效之。宜聽責言，勿迷知過。
　　△得丁為郡守，行縣見昆弟相訟者，乃閉閣思過。或告其矯，辭云：「欲使以田相讓也。」
　　化本自家，政先為郡，禮寧下庶，宜寬不悌之刑，訓在知非，是得長人之道。況天倫不睦，地訟攸興，利方競於膏腴，恩難虧於骨肉，教宜引古，過貴自新，雖聞爭以閱墻，有傷魯衛之政，庶使愧而讓畔，將同虞芮之風。茍無訟之可期，則相容而何遠。推田以讓，爾誠謝於孟光，閉閣而思，吾何慚於延壽。宜嘉靜理，勿謂矯誣。
　　△得甲獻弓，蹲甲而射，不穿一札。有司詰之，辭云：「液角者不得牛戴牛角。」
　　貫革乖方，則宜致詰，相角失理，亦可徵辭。甲奠體以成，執簫而獻，中規不撓，六材雖則合三，舍拔有愆，七札不能穿一。且恐傷人之甲，不曰堅乎，而非戴牛之虧，無自入也。液信虧於巧者，射遂爽於臧兮。周典足徵，彼自乖於三色，楚君明試，此無愧於二臣。咎且有歸，責之非當。
　　△得乙有同門生喪親，將往吊之。其父怒而撻之，使遺縑而已。或詰其故，云「交道之難」。
　　子道貴恭，當從理命，交游重義，蓋┰哀情。孝不在於詭隨，仁豈忘於惻隱。乙父訓乖愛子，道昧擇交。況求益之初，無友不如已者，及居喪之際，凡人猶合救之，既罔念於一哀，是有違於久要。茍知生而不吊，雖贈死以何為？舊館遇喪，宣父尚猶出涕，同門在戚，王丹未可忘情。縱申遺帛之誠，豈補贈芻之義？肆一杖之怒，父兮既爽義方，杜三諫之辭，子也亦虧孝道。宜哉或詰，允矣知言。
　　△得轉運使以汴河水淺，運船不通，請筑塞兩岸斗門。節度使以當軍營田悉在河次，若斗門筑塞，無以供軍。
　　川以利涉，竭則壅稅，水能潤下，塞亦傷農，將舍短以從長，宜去彼而人。汴河決能降雨，流可通財，引漕運之千艘，實資積水，生稻梁於一溉，亦藉馀波，利既相妨，用難兼濟。節度使以軍儲務足，思開竇而有年，轉運可以邦賦貴通，恐負舟而無力，辭雖執競，理可明徵，壅四國之征。其傷多矣，專一方之利，所獲幾何？贍軍雖望於秋成，濟國難虧於日用。利害斯見，與奪可知。
　　△得景為宰，秋雩，刺史責其非時，辭云：「旱甚，若不雩，恐為災。」
　　居常授時，政則行古，┰人救弊，道在從宜，旱將害於粢盛，雩難拘於秋夏。景象雷是職，不雨其憂，茍旱魃之愆時，虐既太甚，雖蓐收之戒序，雩亦何傷？冀有聞於鸛鳴，庶無慮於狼顧，馨香以感，夕且望於月離，稼穡其傷，時難遵於龍見，雖事乖魯史，而義合隨時。制錦執言，是亦為政，褰帷致詰，未可與權。
　　△得丁為郡，歲兇，奏請賑給百姓。制未下，散之。本使科其專命，丁云：「恐人困。」
　　臨邦賑乏，情本由衷，為國救災，美終歸上。丁分條出守，求瘼居心，歲不順成，人既憂於二，公有滯積，戶將餼以一鍾，是輸濟眾之誠，允葉分憂之政。然以事雖上請，恩未下流，稍違主守之文，遽見職司之舉。使以未有君命，何其速歟；郡以茍利國家，專之可也。┰貧賑廩，鄧攸雖見免官，矯制發倉，汲黯不聞獲罪。請宥自專之過，用旌共理之心。
　　△得戊兄為辛所殺，戊遇辛不殺之，或責其不悌，辭云：「辛以義殺兄，不敢返殺。」
　　舍則崇仇，報為傷義，當斷友于之愛，以遵王者之章。戊居兄之仇，應執兵而不返，辛殺人以義，將事刂刃而攸難。雖《魯策》垂文，不可莫之報也，而《周官》執禁，安得茍而行之？將令怨是用希，實在犯而不校。揆子產之誡，損怨為忠，徵臾駢之言，益仇非智。難從不悌之責，請聽有孚之辭。
　　△得甲為將，以簞醪投河，命眾飲之。或非其矯節，甲曰：「推誠而已，何必在醉。」
　　將主軍情，酒存人欲，推誠之義，必在於均，飽德之文，不專於醉。甲寄分外閫，令出中權，九醞投河，義由獨斷，一瓢飲水，惠在同沾。倘師人之多寒，恩逾挾纊，如戰士之載渴，功倍望梅。分少以表無頗，和眾寧宜及亂，豈資滿腹，所貴歸心。少卿絕甘，見稱漢代，子反獨醉，實敗楚軍，茍臧否之是由，何古今之有異。非其矯節，是不知言。
　　△得乙有罪，丁救以免，乙不謝。或責之，乙云：「不為己。」
　　在公而行，誠非為己，懷惠以謝，則涉徇私，彼既求仁而得仁，此宜以直而報直。乙惟獲戾，丁乃解紛，以為非罪而拘，冶長見稱於尼父，直言以免，叔向寧謝於祁奚。論恩則邱山不勝，在道而江湖可忘。況情非私謁，可以不愧於人，義在公行，實亦無求於我。合嘉遺直，勿聽責言。
　　△得景妻有喪，景於妻側奏樂，妻責之，不伏。
　　喪則思哀，見必存敬，樂惟飾喜，舉合從宜，夫婦所貴同心，吉兇固宜異道。景室方在疚，庭不徹懸，鏗鏘無倦於鼓鐘，好合有傷於琴瑟，既愆夫義，是棄人喪。儼麻之在躬，是吾憂也，調絲竹以盈耳，於汝安乎？如賓之敬頗乖，若往之哀斯瀆，遂使唱和不應，憂喜相干。道路見，猶聞必變，鄰里有殯，亦為不歌。誠無惻隱之心，宜受庸奴之責。
　　△得甲年七十馀，有一子，子請不從政。所由云：「人戶減耗，徭役繁多，不可執禮而廢事。」
　　役且有辭，信非懋力，老而不養，豈謂愛親，戀若阻於循陔，怨必興於陟岵。顧惟甲子，及此丁年。戶減事繁，政宜勤於晝夜，家貧親老，養難闕於晨昏。在子道而可矜，雖王徭之宜免，事聞諸《禮》，情見乎辭。天子敦風，猶勸養其三老，庶人從政，亦何假於一夫。況當孝理之朝，難抑親人之請。所由之執，愚謂不然。
　　△得景於逆旅食，噬臘遇毒而死。其黨訟之，主人云：「買之有處。」
　　生不可保，死必有因，盍知命於喪子，豈尤人於食我。景秋蓬方轉，朝薤欲晞，旅次爰來，將受餐而已，生涯溘盡，當終食之間。且非祭地之疑，自是逢天之戚。永言其黨，不察所由。死且焉知，徒云噬臘之毒，買而有處，請無堇之嫌。誠虐士之可哀，在主人而何咎？幸思恕物，無妄罪人。
　　△得詔賜百寮資物，甲獨以物委地而不拜。有司劾其不敬，云：「本贓物，故不敢拜。」
　　賜表主恩，拜明臣禮，茍臨事而不敬，雖有辭而勿聽。甲列在朝行，頒其資物，宜荷天而受賜，何委地而如遺。曾是奸贓，誠可惡於清德，今為寵錫，諒難拒於鴻私。既為善而近名，亦失恭而遠禮。必也志疾貪冒，節勵貞廉，自當辭讓有儀，豈得棄捐不拜？況人不易物，鍾離委珠而徒為，心茍無瑕，伯夷飲泉而可爽。宜許有司之劾，用懲不恪之辜。
　　△得乙為大夫，請致仕。有懷詰其未七十，乙稱：「羸病不任事。」
　　時制未及，尚可俟朝，疾所加，固難陳力。乙位參食采，志在懸車，揆以紀年，桑榆之光未暮，驗其羸病，蒲柳之質先零。既稱量力而行，所謂奉身以退。雖發未種種，告老無乃速歟，而心既諄諄，致政固其宜矣。請高知止，無強不能。
　　△得景為縣官，判事案成，後自覺有失，請舉牒追改。刺史不許，欲科罪，景：「令式有文。」
　　政尚無寬，過宜在宥，茍昨非之自悟，則夕改而可嘉。景乃き寮，參諸簿領，當推案務劇，詎免毫厘之差，屬褰帷政苛，不容筆削之改。誤而不隱，悔亦可追。縣無罔上之奸，州有刻下之虐。先迷後覺，判事雖不三思，茍有必知，牒舉明無二過。揆人情而可恕，徵國令而有文。將欲痛繩，恐非直筆。
　　△得甲替乙為將，甲欲到，乙嚴兵守備，不出迎，發制書，勘合符，以法從事。御史糾其無賓主之禮，科罪。不伏。
　　師律貴貞，兵符示信，茍未會合，敢忘戒嚴？乙奉中權，甲承後命，推輪相代，言赴及瓜之期，衷甲自防，猶軫前茅之慮。且信惟守器，權在隱情，符節既未合同，軍衛如何徹警，所宜慮遠，安可徇私？闕於將迎，雖乖主禮，究其守備，是葉軍謀。無責建牙，恐非直指。
　　△得鄉老不輸本戶租稅，所司詰之，辭云：「年八十馀歲，有頒賜，請預折輸納。」所司以無例，不許。
　　月制既登，誠宜加惠，歲賦不入，何以奉公，茍布常而是違，雖移用而不可。鄉老年參耆耋，名系版圖，天賜未頒，且有躁求之請，地征合納，非無茍免之心，曾是徇私，固難違例。況時逢┰老，節合勤王，尚齒肆筵，我歲敦於善養，食毛入賦，爾奚忘於樂輸？受賜任待於時頒，量入難虧於歲杪。不從妄請，誠謂職司。
　　△得乙女將嫁於丁，既納幣，而乙悔。丁訴之，云：「未立婚書。」
　　女也有行，義不可廢，父兮無信，訟所由生，雖必告而是遵，豈約言之可爽。乙將求佳婿，曾不良圖，入幣之儀，既從五兩，御輪之禮，未及三周，遂違在耳之言，欲阻齊眉之請。況卜鳳以求士，且靡咎言，何奠雁而從人，有乖宿諾。婚書未立，徒引以為辭，聘財已交，亦悔而無及。請從玉潤之訴，無過桃夭之時。
　　△得景請與丁卜，丁云：「死生付天，不付君也。」遂不卜。或非之。
　　圣人建《易》，雖用稽疑，君子樂天，固宜知命，茍吉兇之罔僭，何臧否之足詢。丁執心不回，出言有中。爾考前知之兆，誠足決疑，吾從昆命之文，必先蔽志。以為禍福由己，休咎則系於慎行，生死付天，修短乃存乎陰騭，當脫身於木雁，寧問命於蓍龜？言既中倫，理亦窮性，況詹尹釋策，有問焉知，斗廉立言，不疑何卜。不從握粟，是謂忘筌。
　　△得耆老稱甲多智，縣司舉以理人。或云：「多智，賊也。」未知合用否？
　　道雖棄智，政且使能，茍養之以恬，則用之不惑。甲稱予智，縣舉爾知，將老者之審才，得賢斯美，何或人之懵理，為賊是虞？誠蔽蕩之無聞，庶利仁之可取。然以智殊畜，用有否臧，識若限於挈瓶，或當害物，道能宏於樂水，何爽理人？請審兩端，方從一見。
　　△得乙為邊將，虜至若涉無人之地。監軍責其無勇略，辭云：「內無糗糧，外無犄角。」
　　封疆貴安，伍候尚警，茍不固吾圉，則速即爾刑。乙登彼將壇，鎮於邊壘，誠可戒嚴走集，罔有敵於我師，何乃啟納寇戎，若無人於吾地。是昧安邊之略，信貽失律之兇，拳勇蔑聞，罪戾誰執。如或寇強師老，食絕城孤，期拘而還，且勤於堅守，茍知難而退，猶愈於覆亡。宜矜犄角之辭，難議建牙之罪。
　　△得景進柑子，過期壞損，所由科之，稱「於浙江、楊子江口，各阻風五日。」
　　進獻失期，罪難逃責，稽留有說，理可原情。景乃行人，奉茲錫貢，薦及時之果，誠宜無失其程，阻連日之風，安得不愆於素。覽所由之語，聽使者之辭，既異遑寧，難科淹┰。限滄波於于役，匪我愆期；販朱實於厥包，非予有咎。舍之可也，誰曰不然。
　　△得丁喪所知於野，張帷而哭。鄰人詰云：「夫子惡野哭者。」
　　死喪有別，哭泣從宜，情或異於親疏，禮則殊於內外。丁義勤交道，動循容止，未忘半面，嘗同傾藎之歡，永念重泉，遂展張帷之哭。雖聲非有慟，而分止所知，未乖夫子之言，何致鄰人之詰？如或肆號兆於路左，物或惡之，今則具威儀於野中，禮無違者。允符前志，奚┰斯言。
　　△得甲妻於姑前叱狗，甲怒而出之。訴稱「非七出」，甲云「不敬」。
　　細行有虧，信乖婦順，小過不忍，豈謂夫和。甲孝務恪恭，義輕好合，饋豚明順，未聞爽於聽從，叱狗愆儀，盍勿庸於疾怨。雖怡聲而是昧，我則有尤，若失口而不容，人誰無過。雖敬君長之母，宜還王吉之妻。
　　△得乙為軍帥，昧夜進軍，諸將不發，欲罪之，辭云：「不見月章。」
　　表旗示信，戎政貴明，在九章而或乖，雖三令而惟反。乙是稱戎帥，未達軍容，奉明罰之辭，無聞月捷，用潛師之計，方事宵征。徒欲董以爪牙，曾不明其耳目。況將經武，必在昭文，夜號未申，有虞固宜不進，月章莫舉，毀櫝自可當辜。非失辭，責乃當罪。
　　生而異族，死豈同歸，且非合之儀，爰抵嫁殤之禁。景夭婚是┰，窀穸斯乖，以處子之舜華，遷他人之蒿里，曾靡卜於鳴鳳，各異室家，胡為相以青烏，欲同宅兆。徒念幼年無偶，豈宜長夜有行。況生死寧殊，男女貴別，縱近傾筐之歲，且未從人，雖有游岱之魂，焉能事鬼？既違國禁，是亂人倫。請徵媒氏之文，無抑鄰人之告。
　　△得丁陳計，請輕過移諸甲兵。省司以敗法不許，丁云：「宥罪濟時，行古之道，何故不可？」
　　軍興事亟，則務益兵，時泰教成，固難敗法。丁志崇陳計，識昧相時，當兵戢之朝，詎資兇器，在刑行之日，寧利幸人？是廢國章，欲崇軍實，禍關黷武，弊起惠奸。宥罪未若慎行，濟軍不如經國，況王霸道異，古今代變，小哉管氏之器，曾是行權，哿矣省司之言，孰非經久。得失斯在，用舍可知。
　　△ 得甲在獄病久，請將妻入侍，法曹不許，訴稱「三品以上散官」。
　　獄雖慎守，病則哀矜，茍或無瘳，如何罔詔。甲罪抵刑憲，身從幽縶，憂能成疾，膏肓之上未痊，危則思親，縲紲之中有請。勢窮搖尾，念切齊眉，臥或十旬，既軫彌留之懼，官惟三品，宜從侍執之辭。敢請法曹，式遵令典。
　　△得乙聞牛鳴，曰「是生三犧，皆用之矣」，問之皆信。或謂之妖，不伏。
　　上稟天性，旁通物情，是謂生知，孰行怪？況形雖異類，心則同歸，四鳥分飛，聽音既稱有信，三犧皆用，聞鳴豈可為妖？且葉前言，殊非左道。爾惟不講，我則有辭，揆以《周官》，業將同於夷隸，詳夫《魯史》，責不及於葛盧。獸語可徵，人言奚┰。
　　△得丁母、乙妻俱為命婦，每朝參，丁母云：「母尊婦卑，請在婦上。」乙妻云：「夫官高，不合在下。」未知孰是？
　　肅恭成德，卑則敬尊，著定辨儀，賤無加貴。眷彼母妻之品，視其夫子之官，敬將展於君前，禮且殊於門內。閨閫垂訓，長幼雖合有倫，朝廷正名，等列豈宜無別？婦道雖云守順，國章未可易班？母則失言，妻唯得禮。且子兮位下，高欲宗予，而夫也官崇，如何卑我？請依序守，無使名愆。
　　△得景請預駙馬，所司糾云：「景庶子也，且違格令。」欲科家長罪，不伏。
　　冒婚僥幸，既抵官刑，罔上失忠，亦虧臣節，在幼賤而不禁，豈尊長之無辜。屬下嫁王姬，旁求都尉，訓簫之匹，雖則未獲貞人，預傅粉之郎，豈可濫收庶子。況姻連天族，榮冠人倫，詞既異於承祧，禮難當於厘降。掩藏庶孽，唯慮其不諧，貪冒寵榮，詎思於有罪。豈非或益而損，曾是欲藎而彰。國章寧舍於面欺，家長宜從於首坐。
　　△得甲夜行，所由執之，辭云：「有公事，欲早趨朝。」所由以犯禁不聽。
　　趨朝有時，則當蚤作，防奸以法，寧縱晨行，雖夙夜之自公，豈警巡之可犯？甲陳力是念，相時斯昧，方鳴三鼓，知行夜之猶嚴，未辟九門，信將朝而尚早。趨時合遵於辨色，夙興宜伺其啟明，既爽時然後行，是必動而有悔。非巫馬為政，焉用出以戴星，同宣子俟朝，胡不坐而假寐。宜遵街禁，用表司存。
　　△得郡舉乙清高，廉使以為通介無常，罪舉不當，郡稱：「往通今介，時人無常，乙有常也。」
　　退藏守道，自合銷聲，待用濟時，則難背俗。乙行藏未達，通介不常，若德至而無稱，固難滅跡，既名彰而見舉，誠合隨時。徒立身以清高，且於物而凝滯。無固無必，盍守宣尼之言，獨清獨醒，信貽漁父之誚。兼濟豈資於絕俗，全真未爽於同塵。宜從不當之科，俾慎無常之舉。
　　△得景於私家陳鐘磬，鄰人告其僭，云：「無故不徹懸。」
　　器不假人，易而生亂，樂惟節事，過則有刑，禮既異於古今，法且禁其鐘磬。景茍求飾喜，罔念速尤，竊┺ね以陳，樂由奢失，僭金石而奏，罪以聲聞，雅當犯貴之辜，難許徹懸之訴。然恐賜同魏絳，僭異於奚，且彰北闕之恩，何爽南鄰之擊。是殊國禁，無告家藏。
　　△得丁氏有邑號，犯罪當贖，請同封爵之例，所司不許，辭云：「邑號不因夫子而致。」
　　邑號旌賢，國章議貴，如或不能自庇，則將焉用其封？丁氏恩降閨門，罪罹邦憲，寵非他致，既因表以勛賢，咎雖自貽，亦可免於刑戮，若不從其寬典，則何貴於虛封？漢 ┰緹縈，猶聞贖父，齊分石，豈不庇身。宜聽輯矣之辭，難奪贖兮之請。
