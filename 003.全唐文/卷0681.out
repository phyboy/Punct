丞相隴西公出鎮於汴州，軍司馬禦史大夫陸長源實左右之，二年而軍用寧；司空南陽公作藩於徐州，軍副使祠部員外郎鄭通誠實先後之，三年而民用康。暨十五年春，隴西薨，浹辰而師亂，大夫以直道及禍；十六年夏，南陽薨，翌日而難作，員外以危行遇害。惜乎ｓ夫，人之望也，員外，國之良也，鹹克潔於身，儉於家，勤於邦，又申之以言行、文學、智謀、政事，故其曆要官，參劇務，如刀劍發鉶，割而無滯，如鍾磬在懸，動而有聲，識者以為異時登天子股肱耳目之任，必能經德秉哲，紹複隴西、南陽之事業，以藩輔王家。嗚呼！善人宜將鍾奕葉之慶，而不免及身之禍，天乎？報施之朕，何其昧歟？昔詩人有《黃鳥》之章，以哀三良不得其死，今斯文亦以「哀二良」名其篇雲。
伊大化之無形兮，浩浩而茫茫。中有禍兮，若機之張。梁之亂兮，陸受其毒；徐之難兮，鄭罹其殃。惟善人兮，邦之紀綱。邦之瘁兮，正人先亡。謂天之惡下民兮，胡為乎生此忠良。調天之愛下民兮，胡為乎生此豺狼。我欲階冥冥，問蒼蒼。蒼蒼之不可問兮，俾我心之衋傷。悲夫！而今而後，吾知夫天難忱而命靡常。
某年日月，某官某，敬以醴幣祭於外城北門。某聞北鄘四門之神，有水旱之災，於是乎禜之。今年春，天作淫雨，將害於農，墊於民。惟城積陰之氣，惟北太陰之位，是用昭告於城之北門，惟門有神裁之。某以天子之休命，殿於是邦，大懼天厲之不時，俾黎民阻饑，敢以正辭告神，神若之何不聽？敢以至誠感神，神若之何不吊？尚克陰沴不作，時暘鹹若，百穀用成，庶民用寧，實惟鄘之神，門之靈。於戲！北鄘北門之神，明聽斯言，罔俾雨水昏墊，以作某之憂，神之羞。
維元和十二年歲次丁酉二月辛酉朔二十一日，將仕郎守江州司馬白居易，謹以清酌之奠，敢昭告於匡山神之靈。恭惟神正直聰明，扶持匡廬，福利動植。居易賦命蹇薄，與時參差，願於靈山，棲止陋質。遺愛寺側，既寘草堂，欲居其中，參禪養素。而開構池宇，在神域中，往來道途，由神門外。輒用酒脯，告虔於神，神其聽之，歆此膘，非敢儌福，所期薦誠。尚饗。
維元和十二年歲次丁酉二月二十五日乙酉，將仕郎守江州司馬白居易，以香火酒脯，告於廬山遺愛寺四旁上下大小諸神。居易夙聞匡廬，天下神秀，幸因佐宦，得造茲山，又聞永遠、宗雷，同居於是，道俗並處，古之遺風，而遺愛西偏，鄭氏舊隱。三寺長老，招予此居，創新堂宇，疏舊泉沼，或來或往，棲遲其間，不惟耽玩水石，以樂野性，亦欲擺去煩惱，漸歸空門。儻秩滿以來，得以自遂，餘生終老，願托於斯。今葺構既成，遊息方始，爰以潔敬，薦茲馨香。不敢媚神，不敢禳福，但使疫癘不作，魑魅不逢，猛獸毒蟲，各安其所。苟人居之靜謐，則神道之光明。齋心露誠，庶幾有答。尚饗。
維元和二年歲次丁亥十二月甲寅朔十九日壬申，皇帝遣某官某，以庶羞之奠，致祭於故婕妤之靈曰：惟爾和順積中，柔明奉上，動靜合肅雍之體，進退得婉孌之儀。選自良家，備茲內職，修令顏以碩德，蘭幽有香，守明節而保身，玉潔無玷，方資懿範，以茂嘉猷。彼美有聞，於何不淑？遽茲淪逝，深用惻傷。既卜日晨，爰申奠酹。以爾有班氏之明智，故贈以婕妤；以爾有宓妃之姿容，故葬於洛浦。魂兮不昧，歆此誠懷。尚饗。
維元和五年歲次庚寅二月辛未朔二日壬申，皇帝遣內侍省內府局丞賜緋魚袋孫士玟，以清酌庶羞之奠，致祭於故彰義軍節度使贈司徒吳少誠之靈曰：惟爾武毅挺質，韜鈐奮身，負勇果之雄材，蓄變通之明識。自察廉列郡，節制成師，貞且有為，勤而不擾，軍戎戢睦，封域底寧。從義而致誠，仗順而保福，既延寵渥，方茂輝榮。遽此幽淪，深用傷悼。逝波不舍，去日苦多，想鬆檟以軫懷，聞鼓鼙而興歎。恩加遣奠，禮舉褒崇，念爾有靈，知予此意。尚饗。
維元和三年歲次戊子三月癸未某日，皇帝遣某官某，以庶羞之奠，致祭於故鹹安大長公主睹濬毗伽可敦之靈曰：惟姑柔明立性，溫惠保身，靜修德容，動中規度。組紃之訓，既習於公宮；湯沐之封，遂開於國邑。及禮從出降，義重和親，承渥澤認三朝，播芳猷於九姓，遠修好信，既申洽比之姻，殊俗保和，實賴肅雍之德。方憑福履，以茂輝榮，宜降永年，遽歸長夜。悲深訃告，寵極哀榮，爰命使臣，往申奠禮。故鄉不返，烏孫之曲空傳；歸路雖遙，青塚之魂可複。遠陳薄酹，庶鑒悲懷。嗚呼！尚饗。
維長慶元年歲次辛丑月日，皇帝遣使朝議大夫檢校右散騎常侍兼少府監御史大夫雲騎尉賜紫金魚袋裴通，致祭於故愛登羅汨沒密施毗伽保義可汗之靈。粵以英武之姿，雄奇之策，撫有九姓，制臨一方，氣吞諸戎，名播上國。況能向風納款，繼好息人，代為親鄰，歲入職貢。方賴威略，共清寰瀛，倚為長城，永固中夏，而天殲驕子，國喪名王，奪氣色於陰山，霣精光於昴宿。凶訃云至，悲懷用深，故遣使臣，往將國命，展弔奠之禮，申哀榮之恩。猶有明靈，當鑒誠意。尚饗。
維元和三年歲次戊子七月辛巳朔二十七日丁未，皇帝遣某官某，以清酌之奠，致祭於故鳳翔節度使贈某官張敬則之靈。惟爾挺武毅之質，負將相之才，名以忠聞，位由勤致。自膺閫職，益茂勳猷，惠葺疲氓，威吞黠虜，一方膏雨，千里長城。繼博望之功勞，能恢代業；傳子房之籌略，不墜家聲。方誓山河，遽捐館舍。逝川無舍，遠日有時，徽績空存，書旗常而播美，音容不見，聽鼙鼓而增思。永念忠勤，彌深軫悼，往陳遣奠，庶鑒悲懷。嗚呼！尚饗。
維貞元十七年某月某日，從祖弟居易等，謹祭於苻離主簿六兄之靈。嗚呼！聖忘情，愚不及情，情所鍾者，唯居易與兄。豈不以親莫愛於弟兄，則莫痛於死生。斯親也而有斯別也，孰能不哀從中來而失聲？去年春，居易南遊，兄亦東適，黟歙之間，欣然一覿，相顧笑語，相勉行役，中途遽別，情甚感激。孰知此別，為生死隔？矧兄遇疾於路，路無藥石，歸全於家，家無金帛，環堵之室，不容吊客，稚齒之子，未知哀戚，自古孔懷之痛，亦莫我之與劇！古人有言：「神福仁，天福敬。」又曰：「惡有餘殃，善有餘慶。」惟兄道源乎太和，德根乎至性，以孝友肥其身，以仁信膻其行，而位不登於再命，年不及於知命，何報施之我欺，俾吾兄之不幸！嗚呼！已焉哉！既卜遠日，就宅新阡，春草之中，畫為墓田，濉水南岸，苻離東偏，其地則邇，其別終天。惟弟與家人，儼拜哭於車前。魂兮有知，鑒斯文，歆斯筵，知居易之心煢煢然。
維元和八年歲次癸巳二月某朔二十五日，仲兄居易、季兄行簡，以清酌之奠，致祭於亡弟金剛奴。嗚呼！水一逝，不複再還，手足一斷，無因重連，惟吾與爾，其苦亦然。黃墟白日，相見無緣，每一念至，腸熱骨酸，如以刀火，刺灼心肝。況爾之生，生也不天，苗而不秀，九歲夭焉。昔權殯爾，濉南古原，今改葬爾，渭北新阡，祔先塋之北次，就卑位於東偏，冀神魂之不孤，庶窀穸之永安。嗚呼！自爾舍我，歸於下泉，日來月往，二十二年。吾等罪逆不孝，殃罰所延，一別爾後，再罹凶艱，灰心垢麵，泣血漣漣，鬆檟之下，其生尚殘。昔爾孤於地下，今我孤於人間，與其偷生而孤苦，不若就死而團圓。欲自決以毀滅，又傷孝於歸全，進退不可，中心煩冤，仰天一號，前苦萬端。嗚呼！爾魂在幾，爾骨在棺，吾親奠酹，於爾床前，苟神理之有知，豈不聞吾此言。尚饗。
維貞元十五年七月七日，從祖弟居易，謹以清酌庶羞之奠，敬祭於故烏江主簿十五兄之靈。《易》云：「積善之家，必有餘慶。」《書》曰：「非天夭人，人中絕命。」則冉牛斯疾，顏回不幸，何繆舛之若斯，諒聖賢之同病。惟兄之生，生而不辰，孩失其怙，幼喪所親，旁無兄弟，藐然一身，自強自立，以致成人。藎以孤子靡托，孝友彌敦，自居易與兄，及高九、行簡，雖從祖之昆弟，甚同氣之天倫，故雖百里信宿之別，曷常不惻然而悲辛？矧終天之永訣，知後期而無因，徒撫膺而隕涕，諒沈痛之難伸。追思乎早歲離阻，各悲零俜；中年集會，共喜長成，同參選於東都，俱署吏於西京，居則共被而寢，出則連騎而行，友於四人，同年成名，優遊笑傲，怡怡弟兄，雖不侔八龍三虎，亦自謂當家一時之榮；及兄辭滿淮南，薄遊江東，居易亦以行邁，忽逆旅而相逢，或酒或歌，宴衎從容，何朝不遊，何夕不同？常以兄仁信根於心，孝悌積於躬，謂至行之有答，必景福以來從。嗚呼！位始及一命，祿未遇數鍾，年又不得四十，而歿於道途之中，鬱壯誌而不展，結幽憤於無窮。況舊業東洛，先塋北邙，三千里外，身歿陵陽，有妹出嫁，無男主喪。悠悠孤，未辨還鄉，宣城之西，荒草道傍，旅殯於此，行路悲涼。秋風蕭蕭，白日無光，聚今晨之弟侄，對前日之杯觴。稽首再拜，魂兮來享。進三奠而退一慟，孰不神酸而骨傷？哀哉！伏惟尚饗。
維元和十三年歲在丁酉閏五月己亥，居易等謹以清酌庶羞之奠，再拜跪奠大兄於座前。伏惟兄孝友慈惠，和易謙恭，發自修身，施於為政，行成門內，信及朋僚，廉幹露於官方，溫重形於酒德，冀資福履，保受康寧。不謂才及中年，始登下位，辭家未逾數月，寢疾未及兩旬，皇天鑒遠，降此凶酷。交遊行路，尚為興歎，骨肉親愛，豈可勝哀！舉聲一號，心骨俱碎。今屬日時葉吉，窀穸有期，下邽南原，永附鬆檟。居易負憂係職，身不自由，伏枕之初，既闕在左右，執紼之際，又不獲躬親，痛恨所鍾，倍百常理。嗚呼！追思曩昔，同氣四人，泉壤九重，剛奴早逝，巴蜀萬里，行簡未歸，煢然一身，漂葉在此。自兄至止，形影相依，死灰之心，重有生意。豈料避虧之日，毛羽摧頹，垂白之年，手足斷落。誰無兄弟，孰不死生，酌痛量悲，莫如今日。宅相癡小，居易無男，撫視之間，過於猶子。其餘情禮，非此能伸。伏冀慈靈，俯鑒悲懇，哀纏痛結，言不成文。嗚呼哀哉！伏惟尚饗。
維長慶元年歲在辛丑五月丙申朔十月乙巳，中散大夫守中書舍人翰林學士上柱國賜紫金魚袋元稹、朝議郎守尚書主客郎中白居易，謹以清酌庶羞之奠，敬祭於故刑部侍郎贈工部尚書隴西李公杓植之靈。於戲ｚ重名義，公能佩服，德潤行膻，溫溫鬱鬱，凡向善者，如蟻慕肉。時重爵位，公負楨幹，《春秋》天官，是攝是讚，尚書六職，公理其半。朝重文翰，公掌詔令，西閣絲言，內庭密命，公實出入，迭操二柄。家重隆盛，公暨陳許，兩掖中台，差肩接武，表幢赤茀，叔出季處。門重婚嗣，公娶令族，鏘鏘振振，和鳴似續，男女七人，五珠二玉。年重壽考，公亦雲老，心雖壯健，發已華皓，五十加八，亦不為夭。人重康寧，公體豐盈，迨乎奄忽，不失和平，啟手足夜，無呻吟聲。古稱五福，公有七福，凡人得一，死猶瞑目，矧公兼之，豈有不足？所不足者，不在其身，快怏惻惻，其在他人，為門戶惜主，為骨肉惜親，為吾儕惜良友，為朝廷惜賢臣。況稹也不才，居易無似，辱與公遊，十九年矣。昔貞元歲，俱初筮仕，並命同官，蘭台令史。以公明達，以我頑鄙，度長絜能，信非倫擬，一言吻合，不知所以，莫逆之交，實從茲始。清問登近，遞罹讒毀，江、灃、通州，左遷萬里，或合或散，一伏一倚。浩浩世途，是非同軌，齒牙相軋，波瀾四起，公獨何人，心如止水。風雨如晦，雞鳴不已，不因紛阻，孰辨君子？以膠投漆，如弧有矢，所以綢繆，見於生死。前年去年，次第徵還，或先或後，俱到長安。水流火就，鬆茂柏堅，寘酒欲飲，握手何言？初論瘴癘，次敘艱難，三心六眼，同一潸然。稹與居易，旋登禁掖，公領銓衡，職勤務劇。私室多故，公門少隙，歡會實稀，光陰虛擲。不相勸勉，急務歡適，且曰朱顏已去，白日可惜，花寺春朝，鬆園月夕，大開口笑，滿酌口吃。言約則然，心期未獲，嗚呼杓植，而忍遺我。棄我何處，舍我何之？豈反真歸冥，漠然而無所為？將精多魂強，的然而有所知？恍如聞兮倏如睹，未甘心於永辭。彼有靈兮此有夢，胡不一來兮質我疑？逝川渺其不回，日月忽乎有時。指岐下以歸祔，備大葬之威儀。禮有進而無退，祖於庭而送之畿。旌竿舉兮而輪動，遂不得少留乎京師。嗚呼杓植，其鑒於茲。爵盈不飲，豆乾不食，如之何勿思？公兒號我，公馬嘶我，如之何勿悲？嗚呼杓植，已而已而。哀哉！尚饗。
維元和二年歲次戊子八月辛亥朔十九日己巳，將仕郎守左拾遺翰林學士太原白居易，謹以清酌庶羞之奠，敬祭於陳氏楊夫人之靈。惟夫人柔明治性，溫惠保身，靜修言容，動中規度。洎承訓師氏，作嬪良人，茂四德而蘭幽有香，潔百行而玉立無玷，發為淑問，著為芳猷，姻族有輝，閨闈是式。噫！福仁何昧，積慶無徵，宜享永年，遽歸長夜，浮生若此，永痛如何？嗚呼！生必有涯，人誰不沒，所甚感者，其唯情乎？故事劇者情易鍾，感深者理難遣。夫人雖宜其室，竟未辭家，蓄和順之誠，不得施於娣姒，蘊孝敬之德，不得展於舅姑，有誌莫伸，何恨過此。況一嬰沈痼，自夏徂秋，優枕七旬，姊妹視疾，歸櫬千里，弟兄主喪，凋桃李之花，夫遠不是，失乳哺之愛，女小未知，乃使哀情，倍鍾血屬。洛川迢遞，秦野蒼茫，日慘不光，雲愁無色。姊妹且病，親老尤慈，哭別一聲，聞者腸斷。居易早聆懿範，近接嘉姻，維私之眷每深，有慟之情何已，敬陳膘，庶鑒悲誠。尚饗。
維太和三年歲次己酉六月己酉朔三十日戊寅，中大夫守太子賓客分司東都上柱國晉陽縣開國男食邑三百戶賜紫金魚袋白居易，謹以茶果之奠，敬祭於故中書侍郎平章事贈司空韋公德載。惟公忠貞大節，輔弼嘉謨，倚注深恩，哀榮盛禮，伏見冊贈制中已詳；惟公世祿官業，家行士風，茂學清詞，衝襟宏度，伏見碑誌文中已詳；此不重書，但伸夙願。公佩服世教，棲心空門，外為君子儒，內修菩薩行，常接餘論，許追高蹤。元和中出守開、忠二郡日，公先以《喻金礦偈》相問，往複再三，繇是法要心期，始相會合。長慶初俱為中書舍人日，尋詣普濟寺宗律師所同受八戒，各持十齋，繇是香火因緣，漸相親近。及公居相位，走在班行，公府私家，時一相見，佛乘之外，言不他及，誓趨菩提，交相度脫。去年臘月，勝業宅中，公雲必結佛緣，無如願力，因自開經篋，出《大方廣佛華嚴經》中《十願品》一通，合掌焚香，口讀手授，雲自持護，始傳一人。會未經旬，公即捐館，追思覆視，似不偶然。今即日於道場齋心持念，一願一力，如公在前，以至他生，不敢廢墜。至若與公同科第，聯官僚，奉笑言，蒙推獎，窮通榮悴之感，離合存歿之悲，盡成虛空，何足言歎。今茲薦奠，不設葷腥，庶幾降臨，鑒察精意。噫！浮生是幻，真諦非空，靈鷲山中，既同前會，兜率天上，豈無後期？嗚呼韋君，先後間耳。伏惟尚饗。
維太和二年歲次戊申十二月壬子朔三十日辛巳，二十二哥居易，以清酌庶羞之奠，致祭於郎中二十三郎知退之靈。日月不居，新婦、龜兒等釁酷如昨，俯及歲暮，奄過大祥。禮制雲終，追號永遠，哀纏手足，悲裂肝心，痛深痛深，孤苦孤苦。嗚呼！自爾去來，再周星歲，前事後事，兩不相知，今因奠設之時，粗表一二。吾去年春授秘書監賜紫，今年春除刑部侍郎，孤苦零丁，又加衰疾，殆無生意，豈有宦情，所以僶俛至今，待終龜兒服制。今已請長告，或求分司，即擬移家，盡居洛下，亦是夙意，今方決行，養病撫孤，聊以終老。合家除蘇蘇外，並是通健。龜兒頗有文性，吾每自教《詩》《書》，二三年間，必堪應舉。阿羅日漸成長，亦勝小時。吾竟無兒，窮獨而已。茶郎叔母以下，並在鄭滑，職事依前。蘄蘄、卿娘、盧八等，同寄蘇州，免至饑凍。遙憐在苻離莊上，亦未取歸。宅相得彭澤場官，各知平善。骨兜、竹石、香鈿等三人，久經驅使，昨大祥齋日，各放從良，尋收膳娘新婦看養。下邽楊琳莊今年買了，並造堂院已成。往日亦曾商量，他時身後甚要新昌西宅，今已買訖。爾前後所著文章，吾自檢尋編次，勒成二十卷，題為《白郎中集》。嗚呼Ｊ意書跡，無不宛然，唯是魂神，不知去處，每開一卷，刀攪肺腸，每讀一篇，血滴文字。擬憑崔二十四舍人撰序，他日及吾文集，同付龜、羅收傳。前年以來，合家所造齋供功德，皆領得否？朔望晨夕饗奠，複嚐來無？不諭音容，潛歿已久，乃至夢寐，相見全稀，豈幽冥道殊，莫有拘礙？將精爽遷散，杳無覺知？不然，何一去三年，而茫昧若此！吾今頭白眼暗，筋力日衰，黃壤之期，亦應不遠，但恐前後乖隔，不知得見爾無。下邽北村，爾塋之東，是吾他日歸全之位，神縱不合，骨且相依，豈戀餘生，願畢此誌。嗚呼，奠筵將徹，幃帳欲收，此生之間，豈有見日，未死之際，應無忘期，仰天一號，心骨破碎。猶冀萬一，聞吾此言，痛心痛心，千萬千萬。尚饗。
維太和四年歲次戊戌七月癸酉朔十九日辛卯，中大夫守太子賓客分司東都上柱國賜紫金魚袋白居易、內從表弟朝請大夫守少府監上柱國李翱，謹以清酌庶羞之奠，敬祭於故相國興元節度贈司徒李公。惟公之生，樹名制節，忠貞諒直，天下所仰。惟公之歿，遭罹禍亂，冤憤痛酷，天下所知。雖千萬其言，終不能盡。故茲奠次，但寫私誠。居易應進士時，以鄙劣之文，蒙公稱獎；在翰林日，以拙直之道，蒙公扶持。公雖徇公，愚則受賜。或中或外，或合或離，契闊綢繆，三十餘載。至今豆觴之會，軒藎之遊，多奉光塵，最承歡惠。眷遇既深於常等，痛憤實倍於眾情，永訣奈何，長慟而已！翱情兼中外，分辱眷知，綿以歲時，積成交舊，敢申膘，庶鑒微衷。嗚呼哀哉！伏惟尚饗。
維太和五年歲次己亥十月乙丑朔十七日辛巳，中大夫守河南尹上柱國晉陵縣開國男食邑三百戶賜紫金魚袋白居易，以清酌庶羞之奠，敬祭於故相國鄂嶽節度使贈尚書右僕射元相微之。惟公家積善慶，天鍾粹和，生為國楨，出為人瑞，行業志略，政術文華，四科全才，一時獨步。雖曆將相，未盡謨猷，故風聲但樹於藩方，功利不周於夷夏。噫Ｋ蒼生之不遇也，在公豈有所不足耶？《詩》云：「淑人君子，胡不萬年？」又云：「如可贖兮，人百其身。」此古人哀惜賢良之懇辭也。若情理憤痛，過於斯者，則號呼抑鬱之不暇，又安可勝言哉？嗚呼微之！貞元季年，始定交分，行止通塞，靡所不同，金石膠漆，未足為喻，死生契闊者三十載，歌詩唱和者九百章，播於人間，今不復敘。至於爵祿患難之際，寤寐憂思之間，誓心同歸，交感非一，布在文翰，今不重雲。唯近者公拜左丞，自越過洛，醉別愁淚，投我二詩云：「君應怪我留連久，我欲與君辭別難。白頭徒侶漸稀少，明日恐君無此歡。」又曰：「自識君來三度別，這回白盡老髭須。戀君不去君須會，知得後回相見無。」吟罷涕零，執手而去。私揣其故，中心惕然。及公捐館於鄂，悲訃忽至，一慟之後，萬感交懷，覆視前篇，詞意若此，得非魂兆先知之乎？無以寄悲情，作哀詞二首，今載於是，以附奠文。其一云：「八月涼風吹白幕，寢門廊下哭微之。妻孥親友來相吊，唯道皇天無所知。」其二云：「文章卓犖生無敵，風骨精靈歿有神。哭送咸陽北原上，可能隨例作埃塵。」嗚呼微之！始以詩交，終以詩訣，弦筆兩絕，其今日乎？嗚呼微之！三界之間，誰不生死，四海之內，誰無交朋？然以我爾之身，為終天之別，既往者已矣，未死者如何？嗚呼微之！六十衰翁，灰心血淚，引酒再奠，撫棺一呼。《佛經》云：「凡有業結，無非因集。」與公緣會，豈是偶然？多生以來，幾離幾合，既有今別，寧無後期？公雖不歸，我應繼往，安有形去而影在，皮亡而毛存者乎？嗚呼微之！言盡於此。尚饗。
維元和四年歲次己丑七月日，皇帝遣某官某，以清酌庶羞之奠，致祭於故秘書監贈兵部尚書盧虔之靈。惟爾質性端和，風猷茂遠，名因文著，位以才升。秉大節而事君，始終一致；陳義方而訓子，忠孝兩全。甲族推華，士林增美。久在貂蟬之列，近遷圖籍之司，方延寵光，遽幽穸。褒獎之命，雖已表於哀榮；遣奠之恩，宜再申於軫悼。魂兮不昧，鑒此誠懷。尚饗。
