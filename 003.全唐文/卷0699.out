敕重順：卿代傳忠孝，誌在功名，朕每用注心，豈忘終食。況卿先父當太和之際，已有誠款，思靖鄰封，臣節昭彰，遐邇稱歎。澤潞一軍，素聞忠順，從前命帥，皆是儒臣。穆宗以劉悟有歸闕之功，委之心膂，令居善地，鎮靖一方。及殂謝之時，不能堅守臣節，遂使三軍上請，以幼子總戎。其時朝廷因循，姑務安靖，授以旄鉞，事蓋從權。今從諫疾恙所侵，頗聞綿惙，昨士[C153]秦至，大將及下，複請劉稹權知軍務。朕深惜劉悟一門，自夫逸懷以來，累代忠節，今劉稹又欲自擅，隳其門風。當撤瑟之辰，罔聞憂戚，嚐藥之際，更闚兵權，尤為臣子所當共棄。卿宜訓練戎旅，嚴固封疆，候彼軍中有變，便須遣書告諭，令其三軍送劉稹歸闕，請朝廷推新擇帥。朕必遣舊德重望，委之撫循，劉稹厚加爵賞，雖有任用。如妄自制寘，邀求寵榮，國家典法，亦難寬宥。澤潞一鎮，與卿事體不同，勿為子孫之謀，欲存輔車之勢，但能顯立功效，自然福及後昆。勉務良圖，副茲委遇，高秩厚祿，無所吝焉。
卿智略挺生，忠誠特著，每陳章奏，皆契朕心，言念壯猷，無忘寤寐。今緣從諫疾病，頗以沉綿，深虐將校異謀，妄有制寘。太原地連河朔，城府空虛，已詔劉沔旋師，卻歸本鎮。又緣回鶻餘燼未滅，塞上須有防虞，藉卿長才，列於禦侮，邊境戎事，悉以副卿。宜深體朕懷，勉宏方略，控馭朔塞，為我長城。當使早殄餘妖，永清絕漠，副茲委遇，以保功名。
敕：古者涼風至，白露下，天子乃命將厲兵，以征不義。申令誓眾，今則其時。況蓐收司刑，助天而肅殺，金星動色，應節而耀铓，谘爾帥臣，為予之佑，得不敬順天道，振揚兵威？近有詔書，令取七月中旬，五道齊進。王元逵久蓄忠憤，為國除殘，率兵先諸軍，深入其險阻，拔宣務要害之壘，絕堯山應援之兵。既以扼咽，必當破膽。而卿不務疾雷先奮，欲以歲月勝彼。凡為將帥，誰不樂此？豈祭遵之安重，致欒伯之遷延？且不副於詔書，以後期於成德。若未可深入，亦要先聲。宜早進軍，速臨賊境，樹立城柵，羅列旌旗，深溝高壘，勿與之戰，兼擇猛將，時出奇鋒，令彼一方，疲於奔命。如此足分賊勢，益壯東師。昔趙充國征羌，漢宣帝詔曰：「太白出高，用兵深入，敢戰者吉。」卿宜思古名將，早立奇功，無執狐疑之心，勉務鷹揚之舉。國之大事，賞罰必行，當體朕懷，勿稽詔命。想宜知悉。
卿累當大任，實總元戎，既行節制之師，須務綏懷之德，養威持重，屬在於卿。至於負羽先登，搴旗深入，本非將帥之事，當假拳勇之材。況自古出師，皆有副貳，臨難則權以相濟，料敵則智以相資。故韓信伐趙，張耳為貳；吳漢征蜀，劉尚副軍。國朝以來，多用此制，李勣之取平壤，參以道宗，李靖之襲陰山，副之公謹。近者劉沔全師北伐，按甲雲州，委石雄先鋒，大破回鶻。朕以石雄近摧醜虜，已著威名，久在徐州，諳練士卒，今輟自天德，與卿副領諸軍。卿宜選徐州、陳、許精兵三千人，便令先入，勵其猛氣，必立奇功。倘能挫覆妖巢，亦自勳歸元帥。勉以率下，深務協心，體朕至懷，以圖丕績。
敕石雄：古者有必勝之將，無必勝之人，欲立奇功，實在謀帥。朕所以求鷙鶚於累百，得飛將於無雙，總率諸軍，以臨賊境。況卿受尺一之詔，初無辦嚴，盤丈八之矛，果能蕩寇，眷言勳績，深注餘懷。近聞從諫時百姓相驚雲，卿以七千兵至，數告於眾，魄兆於人。今天策向晨，已及成軍之候，龍驤建旆，必葉渡江之謠，舊史昭然，冥符可驗。加以天道在乎西北，順歲有功，福星煥乎龍庭，為國大慶，勉宏方略，契此休征。昔鍾會以二十萬兵，頓於劍閣，鄧艾才一萬眾，直抵成都，隻在決機，豈由眾寡？知卿能辦，故諭此懷。然聞卿每自履軍，常先士卒，既為輕敵，未足耀奇。朕借卿一舉之功，以定必擒之計，至於小陣，不可自行。魏武帝嚐戒夏侯妙之曰：「為將當有怯時，不可但恃勇也。」當以勇為本，行之以智計，但無知任勇，一匹夫敵耳。張遼單身入昌犭希家，魏武責曰：「此非大將法。」 今卿為萬人之帥，啟十乘之行，舉必貴謀，動資持重，報國在於平賊，不在輕身，為將本於坐籌，寧勞陷陣。卿宜以朕之戒，嚐自書紳，務建功名，副茲委遇。
敕：自古出師，莫重謀帥，李廣臨塞，威動殊鄰，吳漢理軍，陰如敵國，舉茲制勝，方見成功。往者羯胡亂華，伊洛未靖，光弼以上勳元宰，移守盟津，即知急病捄艱，因事為重。以卿近破狂虜，已著英名，河內當賊咽喉，為吾雄屏，爰求威望，將以撫寧。昔漢光武謂寇恂曰：「潁川迫近京師，當以時定。惟念卿獨能平之，從九卿複出憂國可知也。」卿勿以累換雄藩，輕此寄任，策勳之日，遷擢必殊。詔到便宜擇精兵二千人，自領赴鎮，直抵萬善，震耀威聲，壯忠武犄角之形，分常蛇首尾之勢。今屬水潦將至，農事已興，偃武息人，固難淹久，勉宏方略，副朕誠懷。
省所奏，劉稹令賈群齎李恬書與卿，將兵屬同赴闕庭，兼請歸葬東都，事宜具悉。比者河朔諸鎮，惟淄青變詐最多，劉悟隨來舊將，皆習見此事，察其情偽，深要精詳。蓋緣四面王師，克期❥❥❥❥❥❥❥❥❥❥石雄、王宰，已據天井，卿當道又得石會，既失重關之嶮，將弋在穴之妖，鎮衛勁兵，皆臨境上，城孤援絕，情計已窮，所以密將款詞，歸命上相，恐是偷安旬月，潰緩王師，稍得自完，複來侵軼。況饋運日有所費，春作漸已及時，勞我師徒，恐非至計。卿與其要約，令麵縛來降，卿即馳至界首，親自受納。苟不如此，且須進軍必不得因此遷延，令其得計。仍不得先受章表，便與奏聞。今賜與劉稹書白，想宜知悉。
材幹筋革，出自江淮，除進奉之外，並敕令所禁。蓋以有國之制，固須立防，朝廷法度，理當畫一。卿國之懿戚，時之信臣，方進勁兵，坐清殘孽，誠宜假以利器，壯軍威。朕之於卿，固無愛惜。但以河朔數鎮，事體應同，若一度賜卿，必轉相援例。恩信不一，非撫禦之遠圖；賜與頻繁，隳朝廷之舊制。卿是朕之必腹，必合樂守憲章，故未至懷，想當知悉。
省所奏，劉稹令賈群齎李恬書與卿，將兵屬同赴闕庭，兼請歸葬東都，事宜具悉。比者河朔諸鎮，惟淄青變詐最多，劉悟隨來舊將，皆習見此事，察其情偽，深要精詳。蓋緣四面王師，克期❥❥❥❥❥❥❥❥❥❥石雄、王宰，已據天井，卿當道又得石會，既失重關之嶮，將弋在穴之妖，鎮衛勁兵，皆臨境上，城孤援絕，情計已窮，所以密將款詞，歸命上相，恐是偷安旬月，潰緩王師，稍得自完，複來侵軼。況饋運日有所費，春作漸已及時，勞我師徒，恐非至計。卿與其要約，令麵縛來降，卿即馳至界首，親自受納。苟不如此，且須進軍必不得因此遷延，令其得計。仍不得先受章表，便與奏聞。今賜與劉稹書白，想宜知悉。
卿頃蒞澤州，頗彰惠政，彼之黎庶，自合有情，申以恩威，正在今日。卿宜大布誠信，且務綏懷，不得焚其室廬，剪其桑梓，自當壺漿塞路，繈負而歸。兼招取丁壯三五千人，不要分給器械，每至填壟攻壘，皆遣先驅。料澤州城內，非其父兄，既其子弟，必合自相受惜，豈願交接兵鋒？兼宜遣使逼其軍城，再三號令：若能舍逆效順，速自歸降，非但生全，仍加優賞，克城之後，不犯秋毫；如堅守危巢，坐待撲滅，必當不存噍類，務極兵威。料其聞此先聲，皆自感勵。勉於方略，副朕深懷。
昨以李石文吏，不可自赴行營，令在太原應接戎事。緣親兵在外，城府空虛，楊弁糾合征師，眾才一旅，追逐主帥，擅領兵權，尋詔近地行營，量抽兵馬，便令剪撲，計日梟夷。緣鎮州地接土門，最為便近，已詔元逵出師五千人，為向南諸軍聲援，顧茲小寇，未足勞卿大軍。緣何清朝下河水官健，曾經楊弁將領，久與亂軍同處，恐其自思家屬，因此搖心，宜速與卿本道者頭密意動靜，與清朝計會，犄角相應。如萬一清朝官健，禁戢不定，抽歸太原，已令把絕雁門，遏其歸路，卿便須出軍掩襲，勿遣漏失凶徒。每事與清朝商量，務從權便，應機在速，不更待奏聞。
敕：自古出師，莫重謀帥，李廣臨塞，威動殊鄰，吳漢理軍，陰如敵國，舉茲制勝，方見成功。往者羯胡亂華，伊洛未靖，光弼以上勳元宰，移守盟津，即知急病捄艱，因事為重。以卿近破狂虜，已著英名，河內當賊咽喉，為吾雄屏，爰求威望，將以撫寧。昔漢光武謂寇恂曰：「潁川迫近京師，當以時定。惟念卿獨能平之，從九卿複出憂國可知也。」卿勿以累換雄藩，輕此寄任，策勳之日，遷擢必殊。詔到便宜擇精兵二千人，自領赴鎮，直抵萬善，震耀威聲，壯忠武犄角之形，分常蛇首尾之勢。今屬水潦將至，農事已興，偃武息人，固難淹久，勉宏方略，副朕誠懷。
卿頃蒞澤州，頗彰惠政，彼之黎庶，自合有情，申以恩威，正在今日。卿宜大布誠信，且務綏懷，不得焚其室廬，剪其桑梓，自當壺漿塞路，繈負而歸。兼招取丁壯三五千人，不要分給器械，每至填壟攻壘，皆遣先驅。料澤州城內，非其父兄，既其子弟，必合自相受惜，豈願交接兵鋒？兼宜遣使逼其軍城，再三號令：若能舍逆效順，速自歸降，非但生全，仍加優賞，克城之後，不犯秋毫；如堅守危巢，坐待撲滅，必當不存噍類，務極兵威。料其聞此先聲，皆自感勵。勉於方略，副朕深懷。
近頻捉得賊界生口，及收得投降人等，每知賊中精卒，數亦無多，祇是應急旋抽，並當一面，破其此計，實在共攻。緣王宰即過乾河，便抵澤州城下，恐賊並取山東兵馬，抗拒南面王師。卿宣詔到日，便須深入，綴其精卒，不遣東西，旬月免有救兵，王宰必能成事。如困此犄角，便克澤州，則卿之功勳，更高王宰。朕每念陳兵原野，又屬炎熱，由此孽童，致茲暴陵。然獫狁孔亟，周宣興六月之師，淮夷未寧，公且有三年之役，事非獲已，諒匪勞人。卿當深體朕懷，早圖戡剪，上薦功於宗廟，下息患於生靈，則卿之子孫，永受休祿，朕之酬賞，必極龐榮。布告三軍，咸令知悉。
近頻捉得賊界生口，及收得投降人等，每知賊中精卒，數亦無多，祇是應急旋抽，並當一面，破其此計，實在共攻。緣王宰即過乾河，便抵澤州城下，恐賊並取山東兵馬，抗拒南面王師。卿宣詔到日，便須深入，綴其精卒，不遣東西，旬月免有救兵，王宰必能成事。如困此犄角，便克澤州，則卿之功勳，更高王宰。朕每念陳兵原野，又屬炎熱，由此孽童，致茲暴陵。然獫狁孔亟，周宣興六月之師，淮夷未寧，公且有三年之役，事非獲已，諒匪勞人。卿當深體朕懷，早圖戡剪，上薦功於宗廟，下息患於生靈，則卿之子孫，永受休祿，朕之酬賞，必極龐榮。布告三軍，咸令知悉。
近者寇孽初平，海內無事，方欲永櫜弓矢，保乂生人，國遠開邊，誠非朕誌。然盛衰倚伏，皆有其時，古人云：「聖人無巧，時變是守。」蓋惜其時也。昔漢武帝命將出師，輕齎深入，耗中國三十餘年，竟不得臣伏匈奴，蕩定沙漠，此未得其時也。至宣帝值匈奴百年之運，因壞亂危亡之機，單於稽道，三代稱藩，鋒燧不設，連城晏開，此遭遇其時也。近則回鶻常以兵助中國，有戡難之功，朝廷累降姻親，歲致繒絮，因我為緣，振服諸蕃，百有餘年，最為強盛。及本國衰亂，種落流離，景附北邊，猶為桀驁。因其入塞，暫舉偏師，遂大破穹廬，卻收公主，歸降甚眾，梟戮至多，一國銷亡，易於拉朽，豈非得其時也！今吐蕃未立讚普，已是三年，將相猜攜，自相攻擊，緣邊兵馬，頗已抽歸。想其城鎮皆空，守備多闕，倘彼鬥戰未定，自有黨仇，一國之中，疑懼相半，則備連城守，固有異心。計卿軍鎮，必有舊人，諳練邊事，深入闚探，來往是常，易知隱伏之情，足見存亡之兆。宜精意選練，務得其人，切須識見精專，誠信可保，資以財帛，俾其陰通。自隴山、天寧關北至蕭關、原州、安樂州、烏蘭橋等，皆是賊之險路，入寇要津，各要知兵馬多少，何人主領。如兵數寡少，人心動搖，乘此危機，必易為計。多設反間，密用奇謀，使自歸心，豈勞兵力，觀釁而動，取若拾遺。此兵法所謂不戰而屈人之兵，善之善也。國家河西、隴右四鎮一十八州，皆是吐蕃因中國有難，相繼陷沒，今當其破滅之勢，正是倚伏之期。取亂侮亡，聖人遠略，斯乃以直報怨，非是不守和盟。想卿精忠，必達此旨。故令劉濛專往，親諭朕懷。卿宜選練師徒，多蓄國食，使器甲犀利，烽火精明，尺籍伍符，盡無虛數。務修實效，勿顯事機，制寘之間，尤須密靜。詔書有所不盡，皆已指示使臣。勉建良圖，副茲委遇。
卿頃蒞澤州，頗彰惠政，彼之黎庶，自合有情，申以恩威，正在今日。卿宜大布誠信，且務綏懷，不得焚其室廬，剪其桑梓，自當壺漿塞路，繈負而歸。兼招取丁壯三五千人，不要分給器械，每至填壟攻壘，皆遣先驅。料澤州城內，非其父兄，既其子弟，必合自相受惜，豈願交接兵鋒？兼宜遣使逼其軍城，再三號令：若能舍逆效順，速自歸降，非但生全，仍加優賞，克城之後，不犯秋毫；如堅守危巢，坐待撲滅，必當不存噍類，務極兵威。料其聞此先聲，皆自感勵。勉於方略，副朕深懷。
敕：楊弁起於卒伍，獲在偏裨，方屬徂征，敢為桀逆，追逐戎帥，嘯聚叛徒。朕姑務苟安，未加顯戮，舍其悖亂，令赴行營。遂駐南轅之軒，已盜北門之管，戰備符璽，並而竊之，啟石會重關，潛輸逆稹，釋賈群縲絏，俾遠奸謀，惑榆社之義心，召橫水之同惡，蠆毒近發於懷袖，蟻壞幾漏於江河。康政等被粉邑之遺風，習華墟之有禮，遽亡臣節，仍助凶威，撫弦登陴，曾不興歎，以卵投石，自取滅亡。雖禁暴除殘，國之大典，然俾其陷辟，終用愧懷。
敕：理髖髀者不可以铓刃，圖蔓草者必絕乎本根，故前代陳甲兵以正其刑，伐鍾鼓以聲其罪，爰用重典，庶清亂邦。逆賊郭誼等，狐鼠之妖，依邱穴而自固，牛羊之力，得水草而逾凶，久從叛臣，首負逆氣。頃自劉從諫背德反義，掩賊藏奸，稽其怙亂之謀，無非親吏之計。劉公直、安全慶等，各憑地險，屢抗王師，每肆悖言，靡懷革麵。吳寇將敗，周邱尚務於陸梁，隴坻向平，王揵猶偁於必死。況郭誼、王協，聞邢洺歸款，懼義旅覆巢，賣孽童以圖全，據堅城而請命，擐甲以祈於撫納，要君以蓋其前愆，天地神祗，所難容舍。昔伍被詣吏，不免就誅，延岑出降，終亦夷族，致之大辟，無所愧懷。郭誼、王協、劉公直、安全慶、李道德、李佐堯、劉武德、董可武各宜處斬，其餘反黨，各從別敕處分。
敕：頃者劉從諫與李訓、鄭注結刎頸之交，濟其奸謀，以圖不軌，張皇兵力，脅制朝廷，自擅一方，外為三窟。張穀、陳揚庭等，皆凶險無行，狡詐多端，比在京師，人皆嫌惡。自知險薄，無地庇身，投跡戎藩，寄命從諫。久懷怨望，得肆陰謀，或妄設妖言，成其逆誌，或偽草章表，飾以悖詞，既無禮於君親，曾不愧於天地。自朕君臨萬宇，姑務含容，而怙亂益堅，包藏未息，誘受亡命，招聚逆徒，誌猶恃於金湯，心不利於王室。近又敢為狂計，挾助孽童，汙我忠義之軍，葉其豺豕之黨。神之所棄，人得而誅，逆賊劉癤曹九、滿郎、君郎、姊四娘、五娘、堂兄洪卿、漢卿、周卿、堂弟魯卿、匡堯等，張穀並男涯、涯男解愁、陳揚庭、弟宣力、男醜奴、張溢並男歡郎、三寶等，門甄戈、伎術人鄭諗、蔣讜，逆賊李訓兄仲京，郭行餘男台，王涯倒孫與、韓約男茂章、茂實，王璠男珪，並就昭義梟斬訖。夫為善者天報以福，為惡者天報以殃，今沴氣既消，逆節鹹服，方布和於四海，庶息患於五兵。宣示中外，各令知悉。
朕自臨寰區，為人父母，惟以好生為德，不願黷武為名。故自彼國不幸，為紇扢期所破，來投邊境，已曆歲年，撫納之間，無所不至。初則念其饑歉，給其餱糧，旋則知其破傷，盡還馬價，前後遣使勞問，交馳道路，小小侵擾，亦盡不計。今則可汗尚屯近塞，未議還蕃，朝廷大臣與四方節將，皆懷疑忿，盡請興師，雖朕切務含宏，亦所未喻。日昨數使卻回，皆言可汗隻待馬價，及令交付之次，又聞所止屢遷，或侵掠雲朔等州，或仇掣羌渾諸部，未知此意，終欲如何？若以未交馬價，且近塞垣，行止之間，亦宜先告邊將，豈有倏來忽去，遷徙不常，雖雲隨逐水草，動皆逼近城柵。遙揣深意，以恃姻好之情，每觀蹤跡，實懷馳突之計。況昨到橫水柵下，殺戮至多，蕃渾牛羊，豈吝驅掠，黎庶何罪，皆被傷夷。所以中朝大臣等，皆雲回鶻近塞，已是違盟，更戮邊人，實乖大義，鹹願因此剪逐，以雪殂謝之冤。然朕誌在懷柔，情深屈己，寧可汗之負德，終未忍於幸災。石戒直久在京城，備知仁心，憤惋發於誠懇，因請自行，嘉其深見事機，不能違阻。可汗審自詢問，速擇良圖，無至不悛，或貽後悔。
朕想可汗、公主以久修鄰好，累降嘉姻，望我國家，如歸親戚，朕每宏容納之意，固無纖芥之嫌。但以將相大臣，累陳公議，以可汗代居絕漠，臨長諸蕃，名聲既雄，部伍甚眾，今逗留塞上，逼近邊城，百姓不安，人心疑惑，耕種盡廢，士馬疲勞。朕二年以來，保護可汗一國，內阻公卿之議，外遏邊將之言，朕於可汗，心亦至矣。可汗亦須深見事體，早見歸還。所求種糧，及安存摩尼，尋勘退渾、党項劫掠等事，並當應接處寘，必遣得宜。唯是擬借一城，自古以來，未有此事。天地以沙漠山河，限隔南北，想蕃中故老，亦合備知。隻如長安，東有潼關，西有散關，南有藍田關，北有蒲關，今四海一家，天子所都，猶有限隔，況蕃漢殊壤，豈可通同？且天下者，高祖、太宗之天下，朕守祖宗成業，常懷兢畏，豈敢上違天地之限，中隳祖宗之法？每欲發一號，施一令，皆告於宗廟，不敢自專。所借一城，理絕言議。想可汗便須息意，勿更披陳。其餘令楊觀專往，示喻朕意。
楊觀至，覽表，欲求糧食牛羊。糧食已許自已馬價絹就振武和糴三千石。緣中國以農為本，最貴耕牛，百姓所蓄無多，常斷屠殺；羊則產於北土，不出中華，惟塞上蕃渾，各有畜牧，朝廷未嚐征率，務使安存，今之所求，難允來意。又所請束縛嗢沒斯送歸者。嗢沒斯比自投邊將，屢獻誠款，自本國破亡之初，奔迸先至塞上，不隨可汗、公主，已是二年。慮彼猜嫌，自懷憂懼，窮迫歸命，望朕保持，未嚐有交構之言，離間兩國。前可汗已緣失制馭之道，無兼愛之仁，侵擾諸蕃，肆為暴虐，所以親屬內叛，部落外離，國破家殘，實由於此。今可汗失地遠客，危難之中，尤須追悔前非，以安反側，若又仁愛不至，骨肉月相殘，可汗左右信臣，誰敢不保？朕統萬國，非止一蕃，未附者須務懷柔，歸誠者因宜存撫，倘徇可汗之意，殊乖覆育之恩。今已特許歸降，止於存其種族，必不別有任使，授以腹心。在可汗不失恩慈，於朝廷免虧信義，豈不兩全事體，深葉良圖？況前代以來，盡有故事：漢朝呼延邪單於款塞，其下大將烏厲屈、烏厲溫敦並來降附，漢宣帝封以列侯；又國初頡利可汗之破敗也，降者甚眾，酋豪首領，至朝廷皆拜將軍，僅百餘人，無不撫納。想可汗深明朕意，勿更再論。摩尼教天寶以前，中國禁斷，自累朝緣回鶻敬信，始許興行，江淮數鎮，皆令闡教。近各得本道申奏，緣自聞回鶻破亡，奉法因茲懈怠，蕃僧在彼，稍似無依。吳楚水鄉，人性囂薄，信心既去，翕習至難。且佛是大師，尚隨緣行教，與蒼生緣盡，終不力為。朕深念異國遠僧，欲其安堵，且令於兩都及太原信向處行教，其江淮諸寺權停，待回鶻本土安寧，即卻令如舊。
朕自臨寰區，為人父母，惟以好生為德，不願黷武為名。故自彼國不幸，為紇扢期所破，來投邊境，已曆歲年，撫納之間，無所不至。初則念其饑歉，給其餱糧，旋則知其破傷，盡還馬價，前後遣使勞問，交馳道路，小小侵擾，亦盡不計。今則可汗尚屯近塞，未議還蕃，朝廷大臣與四方節將，皆懷疑忿，盡請興師，雖朕切務含宏，亦所未喻。日昨數使卻回，皆言可汗隻待馬價，及令交付之次，又聞所止屢遷，或侵掠雲朔等州，或仇掣羌渾諸部，未知此意，終欲如何？若以未交馬價，且近塞垣，行止之間，亦宜先告邊將，豈有倏來忽去，遷徙不常，雖雲隨逐水草，動皆逼近城柵。遙揣深意，以恃姻好之情，每觀蹤跡，實懷馳突之計。況昨到橫水柵下，殺戮至多，蕃渾牛羊，豈吝驅掠，黎庶何罪，皆被傷夷。所以中朝大臣等，皆雲回鶻近塞，已是違盟，更戮邊人，實乖大義，鹹願因此剪逐，以雪殂謝之冤。然朕誌在懷柔，情深屈己，寧可汗之負德，終未忍於幸災。石戒直久在京城，備知仁心，憤惋發於誠懇，因請自行，嘉其深見事機，不能違阻。可汗審自詢問，速擇良圖，無至不悛，或貽後悔。
敕：姑遠嫁絕域，二十餘年，跋履險難，備罹屯苦，朕每念於此，良用惘然。恭惟太皇太后春秋已高，慈愛深厚，比者望姑朝謁，再敘悲歡，倏已歲暮，寂無音耗。想姑見舊國之城邑，能不銷魂，望漢將之旌麾，必當流涕。今朔風既至，霰雪已零，絕國蕭條，固難久處，旃牆罽幕，何以禦冬，肉飯酷漿，且非適口。朕撫臨萬宇，子育群生，一物未安，終食三歎，況姑累年漂泊，何日忘懷？想姑高明，必是懸鑒。姑承宗廟之餘慶，為王室之懿親，先朝割愛降婚，義寧家國，謂回鶻必能禦侮，安靜塞垣，使邊人子孫，不見兵革，射獵者不敢西向畏軒轅之台。今回鶻所為，甚不循理。蕃渾是朕之人，百姓牛羊亦國家所有，因依漢地，遂至蕃孳，回鶻托以私仇，恣為侵掠。每馬首南向，姑得不畏高祖、太宗之威靈？欲侵掠邊疆，姑得不思太皇太后之慈愛？為其國母，足得指揮。若回鶻能不稟命，則是棄絕姻好，今是以後，不得以姑為詞。若恃我為親，稟姑教令，則須便自戢斂，以繼舊歡。想姑以朕此書，喻彼將相，令其知分，更不徇非。塞外祁寒，且無絲纊，朕每禦裘服，則思彼未授衣，豈可回鶻譸張，遂忘親愛？今寄冬衣若干，具如別錄。
