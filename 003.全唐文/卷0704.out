右，臣等舊讀《實錄》，不至遺忘，伏思累聖以來，未有此例。謹按《左傳》：「諸侯不相遺俘。」昔魯受齊俘，見譏左氏。諸侯尚為非禮，況在台臣？臣等忝備鈞衡，須謹繩墨，若苟受私遺，不守舊章，則何以上戴聖君，儀刑百辟？伏望聖恩盡許卻還，從此便為故事，仍望許臣與一書報答，令其深諭國體。其書草續撰進上以聞。
右，胡震博通六經，華皓一誌，家在海郡，筋力未衰。臣童幼之時，於震受業，豈謂年逾四紀，位列三公，雖自君恩，亦因儒訓。臣伏以元和二年，前揚州士曹參軍薛元造，緣與臣亡父授經，具表論薦，憲宗授越州諸暨縣令。臣幸因家門舊事，輒敢薦聞，伏希聖慈特授浙東管內一官，所冀臣報其舊恩，獲繼先誌，既顯蓽門之士，實為儒者之榮。臣不任懇款兢皇之至。
右，河東等道，或興王舊邦，或陪京近地，州縣之職，人合為樂。隻緣俸祿寡薄，官同比遠。元和六年閏十二月十二日及元和七年十二月二十四日敕，河中、鳳翔、鄜坊、邠州、易定等道，令戶部加給俸料錢，共當六萬二千五百貫，吏曹出得平留官數百員，時議以為至當。自後訪聞戶部所給零碎，兼不及時，觀察使以為虛折，皆別將破用，徒有加給，不及官人，近地好官，依前比遠。伏望今日以後，戶部卻與實物，仍及時支遣諸道，並委觀察判官專判此案，隨月加給官人，不得別將破用。如有違越，觀察判官遠貶，觀察使奏取進止。又選人官成後，皆於城中舉債，到任填還，致其貪求，罔不由此。其今年河東、隴州、鄜坊、邠州新授比遠官等，望許連狀相保，戶部各借兩月加給料錢，至支給時除下。所冀初官到任，不帶息債，衣食稍足，可責清廉。
淮南（緣疆界闊遠，請令出後三百人）、浙西、宣歙、江西、鄂嶽（各出一百人）。
右，訪聞自有還僧以來，江西劫殺，比常年尤甚，自上元至宣池地界，商旅絕行，緣所在長吏，掩閉道路，頗甚怨嗟。望每道令揀前件人解弓弩又諳江路者，每一百人置遊奕將一人，須清白強幹稍有見會者充，如法造遊奕船，船五十隻，一百人分為兩番，長須在江路來往。淮南遊奕至池州界道，浙西遊奕至宣州界首，江西遊奕至鄂州界首。常須每月一度至界首交牌，各知界內平安，申報本使。其下番人便於沿江要害處置營，不得抽歸使下。其糧餉、春冬衣，委使司差人就營所支給。如三度以下擒捉得賊，委使司超與職名，其官健以下，便以賊贓物賞給，務令優厚。如兩度有賊不覺察，遊奕將科責差替。如容縱賊盜，不問有贓無贓，並委本道差人所在集眾決殺。如賊大段巢穴去處，仰數道計會，一時掩捉，倘去根本，軍將授官酬賞。所貴鄰接之地，同力葉心，江路資賊，因此斷絕。臣等今月二十五日已於延英殿麵奏，伏蒙聖恩允許。不審可否？
臣等聞卹貧寬疾，著於《周典》，無告常餼，存於《王制》，國家立悲田養病，置使專知。開元五年，宰臣宋璟、蘇頲奏，所稱悲田，乃關釋教，此是僧尼職掌，不合定使專知，請令京兆按此分付其家，元宗不許。至二十二年十月，斷京城乞兒，悉令病坊收管，官以本錢收利以給之。今緣諸道僧尼，盡已還俗，悲田坊無人主管，必恐病貧無告，轉致困窮。臣等商量，緣悲田出於釋教，並望更為養病坊，其兩京及諸州，合於子錄事耆年中，揀一人有名行謹信為鄉閭所稱者，專令勾當。其兩京望給寺田十頃，大州鎮望給田七頃，其他諸州，望委觀察使量貧病多少，給田五頃三二頃，以充粥飯。如州鎮有羨餘官錢，量與置本收利，最為穩便。若可如此方圓，不在更望給田之限。各委長吏處置訖聞奏。
一、據太原奏事官孫儔稱，昨來回鶻到橫水柵殺戮軍人百姓，今抽在釋迦泊東，約西去可汗三百裏。未知此回鶻是郍頡特下，為複是可汗遣來？今且須以此回鶻為罪人，雲不受可汗指揮，擅自劫掠邊界。請密詔劉沔與仲武計會，先經略此賊，如可以討逐，事亦有名。摧此一支，可汗必自知懼。
一、比聞公主與可汗常別居帳幕，每見漢使，亦是別見。望密詔劉沔與忠順、守誌，每有使去，即令將密意看方便說諭公主知：親廟子孫，隻合死生為國，常須作計自拔，歸投國家，不合與可汗同行擾亂邊界。如萬一迎得公主，亦不得便令赴闕，須且留在邊上，制置回鶻。縱力不能及，隻要假公主名號，制服蕃人。
一、又慮回鶻於山林安置老弱家口，將精兵逼近城柵，攪擾百姓。如有此事，即須堅壁清野，不得與戰。其小城堡兵力薄少不堪固守處，並望抽入大城。回鶻縱得小城，亦無用處。即別選驍將，潛出兵掠其家口輜重，此最是制勝之術。
右，謹件如前。望各賜密詔，潛令以此為意。
伏準建中元年正月五日敕，常參官上後三日舉一人自代者。昔東漢以陳蕃為三公，其上表曰：「不愆不忘，率由舊章，臣不如太常胡廣。」臣伏見前件官五朝舊老，一代名臣，孔門四科，實居其首，皋陶九德，無不備包，足以燮和陰陽，允葉人望，當唐虞讓德之舉，副陛下則哲之知。伏望察臣至誠，實非飾請，所冀虞邱無蔽賢之咎，臧文免竊位之譏。謹錄奏聞，伏候敕旨。
臣伏見今月二十二日制書，制授臣司徒，仍令所司擇日備禮冊命者。臣竊位妨賢，允宜黜免，聖慈寬宥，擢授中台，蹐慚惶，若臨泉穀。伏以明庭授冊，上路乘軒，豈可以冒之容，再塵清廟，不稱之服，重列天衢，為眾目之所嗤，致處士之橫議，臣且自愧，況在周行。又以伐叛之時，所宜務簡，炎蒸之候，不可勞人。伏見太和四年，裴度受司徒平章事，固辭冊禮，竟獲允從。既有近例，足得循守，伏望陛下察臣懇款，皆自至誠，冊命之禮，特賜停罷。臣不任哀懇屏營之至。
　　臣今日蒙恩進封趙國公，承命哀惶，不任感涕。臣亡父先臣，憲宗寵封趙國。先臣與嫡孫寬中小名三趙，意在傳嫡嗣，不及支庶。臣前年恩例進封，合是趙郡，臣以寬中之故，改就中山。臣亡祖先臣，曾居衛州汲縣，竟以汲縣解進士及第。儻蒙聖恩改封衛國，遂臣私誠，庶代受殊榮，免違先志。如蒙允許，望賜帖麻施行。臣不任悲懇屏營之至，謹奉狀奏聞。
臣某言：伏以謫見天文，以警在位，稽於前史，皆有明征。臣某中謝。臣才非時須，量乖公器，因緣門蔭，遂忝貨資，出入藩宣，已逾三紀。早負素餐之責，常愧周行，老無黃發之謀，空竊高位，夙夜思省，冰炭在心。近伏見熒惑順行，稍逼上相，實懼天譴，以致身災。武德七年，熒惑犯左執法，右仆射蕭瑀遜位；貞觀十五年，熒惑犯上相，左仆射高士廉遜位。國史之內，此例至多。臣人微才輕，位忝上相，倘冒恩寵，猶自懷安，忽至顛隮，必傷元化。雖竭誠報國，心不愧於神明，盡禮事君，誌實貫於冰雪，所慮物忌其滿，天與之災，蹐兢惶，不知所據。伏望聖慈察臣單緒，海內孤根，百口童蒙，仰臣覆露，一門宗祀，須臣主持，特免上公，退歸私第。所冀中衢擊壤，複比於堯君，舊晨懸車，不慚於漢相。臣不任祈恩皇迫之至。
右，今月日，仲武判官華封輿到臣宅，送前件書並信物等，已聞奏訖。臣素具懇誠，實非飾讓，臣登朝序，垂三十年，未曾為宰相撰碑所悉，蓋緣雕蟲薄技，已忝榮名，不願鬻文，更受財貨。比見文士，或已居重位，或已是暮年，矻矻為文，隻望酬報，臣心鄙恥，所不樂聞。太和中，幽州刺史李載文撰碑，斂取太過，軍亂之際，怨詞頗甚。況今陛下聖明禦宇，風教鼎新，文德邁於羲軒，武功高於周漢，河朔節將皆竭忠誠，尤宜示以典章，令知法度。臣忝居台鉉，過受殊恩，若不守廉隅，坐受厚賂，何以仰裨元化，表率庶僚？倘以仲武之情，不可全阻，許臣量受一千匹，已是乖臣本心。伏希聖慈，鑒臣丹懇。仲武書謹封進上。
右，高品孟公度至，奉宣聖旨，緣河朔體大，令臣即受者。伏以浩蕩之功，生靈共載，擊壤之內，謳歌必歸，昨者藩臣拜章，願紀貞石，臣謬當。臣願獲聖功，才力至微，神武難備，莫能相質，空愧雕蟲，豈敢廣受縑素，增其蕪鄙，虧於事體，乖臣本心？昨日進狀懇辭，誠非飾讓，實以文至淺陋，已慚黃絹之工，取又不廉，益昧素絲之節。愚衷上啟，宸鑒未回，特降王人，重宣聖旨。捧戴慚懼，進退徬徨。臣事君之心，安無所隱，終希允臣誠懇，獲守典章，使廉儉興行，皇風遐暢。謹再狀以聞。
伏以漢宣帝時，呼韓單於來朝京邑，然待以客禮，未備漢儀。至後漢建武二十六年，單於慕先人之義，歸義中國，光武候祖宗之業，柔服北邊，因其稱藩，始加冠帶。厥後綿曆五代，僅及千年，惟聞征伐之勤，莫睹來廷之盛。伏惟陛下功高漢後，威服窮荒，不勞六月之師，坐俟七旬之格，故得嗢沒斯誓心向闕，稽首歸忠，自獻刑馬之書，仍酌留犁之酒，永勵臣節，以保塞垣。今則榮以彯纓，解其衣毳，簪笏就列，威儀可觀。推勁悍之心，豈勞戴鶡，服禮義之化，寧比冠雞，鑒於丹青，益表神化。臣等謬參樞近，獲睹成功，歡忭之心，倍萬常品。
高品楊文端至，奉宣聖旨，賜臣前件圖等。伏以桑梓雖存，久隔兵戈之地，鬆楸浸遠，已絕霜露之思。遠屬承明，時逢開泰，戎臣效順，寰海大同，故國山河，因丹青而盡見，祖宗基構，尋碑版而可知。祗戴天慈，載深感泣，不任荷恩榮惕之至。
奉宣，「卿所進《異域歸忠傳》兩卷，宜寫賜嗢沒斯，序中仍雲‘奉敕撰’」者。臣才識淺近，學藝空虛，輕黷宸嚴，方懷兢惕。豈望聖慈宏貸，特假寵光，頌賜歸國之功，仍榮奉敕之字。草木承雨露之澤，皆被鮮輝；煙霞照日月之光，盡成彩繢。顧臣瑣陋，獲奉殊恩，竹帛垂榮，傳於不朽，不任荷恩感戴之至。今既奉敕撰序，與臣自進不同，序中已改兩處訖，謹同封進上。如允聖意，伏望宣付中書門下。
今日款義、行深至，奉宣聖旨，「卿所進圖傳，深愜於懷」者。伏以陛下大化神明，百蠻震疊，故遠夷慕義，萬里來朝，誠宜圖以丹青，錄於編簡，傳之千古，以燀威靈。臣學術空虛，文藝淺薄，輒為傳序，莫究聖功。陛下遽納微誠，特賜宣示，寵渥所及，搢紳為榮，不任荷恩感戴之至。
伏以遠夷率服，大圖綏懷，一失良圖，千古不複。悉怛謀仰天歸命，空壁求降，據其款誠，已絕羌戎之望，執之為戮，實傷義士之義。受降之時，臣與其盟詛，力不能救，心實懷慚。運屬聖明，合申幽枉，輒敢論奏，豈望聽從？陛下用周文之心，已同葬骨；念汧城之枉，仍賜策書。臣忝補鈞衡，嚐居戎帥，仰感元造，倍百群情。臣不任荷恩感戴之至。
高品劉傳奉宣聖旨，賜臣批示，以臣所請宣示史館，特賜允從者。伏以橘性不遷，《楚詞》所載，聖情封植，禁籞結根，此六合同風，九州共貫之應也。元宗朝種柑結實，亦是乘太平之休氣，道德之仁風，事協祖宗，實光簡冊。臣目睹佳瑞，慚無潤色之工，心感元猷，莫盡揄揚之美。豈謂天慈曲被，特允微衷。擊壤庸音，獲知於皇鑒，雕蟲薄技，謬列於青編，千古光榮，百生何幸。不任感恩踴躍之至，謹奉狀陳謝以聞。
高品馮至珣至，奉宣聖旨，并賜臣批答，以臣昨所陳請，未賜允從者。蜉蝣淺命，未報君恩；犬馬微誠，敢忘臣節。迫以服藥瞑眩，抱疾沉羸，心力衰殘，形氣減耗。承吁俞之命，或慮闕遺；奉密勿之機，實憂不逮。輒陳誠款，冀或聽從。陛下特降綸言，再加褒飾。德音撫慰，自合忘生；睿獎至深，豈敢言病？謹當策勵疲蹇，上副天慈；竭盡肺肝，以修官業。不任荷恩感戴之至。
今日行深、紹宗奉宣聖旨，「卿太尉官，自朕意與，不是他門僥求而得，不要更引故事辭讓」者。臣跪受聖旨，惶灼無地。臣昨者以位高疾仆，器滿忌傾，實懷瞰室之憂，敢喜在閭之賀，輒陳微懇，退積漸惶。陛下察臣孤立事君，寵拔皆由於睿鑒，一心守道，進取不近於回邪，勉以至公，絕其辭讓。臣敢不詆奉明詔，克勵貞規，慕孔父益恭之誠，遵叔敖愈卑之誌，豈比罪無所禱，孫賈黜於聖人，久不自安，崔烈詢於厥子。仰思宸眷，倍積光榮，不任荷恩感激之至，謹奉狀陳謝以聞。
今日行深、紹宗奉宣聖旨，「卿太尉官，自朕意與，不是他門僥求而得，不要更引故事辭讓」者。臣跪受聖旨，惶灼無地。臣昨者以位高疾仆，器滿忌傾，實懷瞰室之憂，敢喜在閭之賀，輒陳微懇，退積漸惶。陛下察臣孤立事君，寵拔皆由於睿鑒，一心守道，進取不近於回邪，勉以至公，絕其辭讓。臣敢不詆奉明詔，克勵貞規，慕孔父益恭之誠，遵叔敖愈卑之誌，豈比罪無所禱，孫賈黜於聖人，久不自安，崔烈詢於厥子。仰思宸眷，倍積光榮，不任荷恩感激之至，謹奉狀陳謝以聞。
奉今月二十七日敕，臣封衛國公者。仰戴天慈，獲遂私懇，以感以泣，榮惕載深。伏以支庶嗣侯，雖存故事，玄成以兄有譴，乃紹扶陽之封，耿霸以父屬愛，遂繼牟平之爵，開元中蘇頲特封許國公，亦無襲字，然地居嫡長，受則無嫌。伏思亡父先臣，開國全趙，亡兄已經繼襲，未得傳孫。臣每念貽謀，豈宜不正，若苟安殊寵，實愧幽明，輒罄愚衷，果蒙聽察。況衛國疆畛，密邇叢台，先祖之所成名，由茲光大，微孫得以啟土，實謂至榮。祇奉寵章，益慚非據，不任荷恩感戴之至。
伏奉今月十二日制書，授臣散官特進者。伏以漢氏之制，勳望優隆，則位加特進，服以文冕，列侍清祠，榮亞三台，品居第二。自非學深張禹，功重竇融，則何以膺是寵章，允茲瞻望？臣器本凡薄，才在下中，遭逢聖明，謬忝樞務。近者展采清廟，祗事賀丘，獲親日月之光，已驚殊寵，又沐雲霄之澤，更荷新恩，雖臣隕身，豈能上報？惟冀飲冰效節，介石存誠，居若對於神明，動罔愆於風雨，保其一誌，少答鴻私。不任荷恩惕懼之至。
今日奉宣，縱累陳情，終不允遂者。臣荏苒六年，徒竭丹款，竟無一善，稍補皇猷，靦冒難居，屢祈退免。面請則每慮煩瀆，口陳則莫盡肺肝，頻以懇誠，託於同列，因臣不對，得為上聞。豈意天慈矜愚，聖德念舊，尚取涓塵之效，未徵尸素之尤。累降近日，再宣慈旨。實恐罄蜉蝣之命，無以報天；所冀盡犬馬之心，唯知戀主。仰戴皇澤，倍切微衷。臣不任云云。
中使田獻鍔至，奉宣聖旨，賜臣前件錦彩銀器等。臣伏聞虞舜舞幹而苗人來格，周穆徂征而荒服不至，即知王者之功，莫大於耀德戢兵，安人柔遠。伏以陛下聖德廣運，神武照臨，息雷霆之威，而蠻夷自服，宏天地之德，而邊鄙乂安。臣願以鴻猷，播於蕃帥，因綴古今之事，庶堅忠義之心。豈意慈容，厚加寵錫，班行聳聽，裏閈生光，非止闔門之榮，實增後代之價。仰慚恩覆，倍積兢惶，臣不任忻忭感戴之至。
高品劉行宣至，奉宣聖旨，以臣撰《真容讚》，特賜前件錦彩銀器等。臣學非稽古，文不逮人，徒以運遇聖明，職叨宰弼，宸心向屬，榮寵薦加，得以淺陋之詞，上述鴻明之德。敘帝堯之奇表，非可強名，讚軒後之英威，空慚竭思。豈謂皇慈曲被，厚錫俄沾，錦彩窮華麗之文，器物呈雕鏤之妙。跪受榮感，報效無階，臣不任忻荷感恩之至。
高品駱遂泰至，奉宣聖旨者。臣承命兢皇，不知所處。臣緣抱疾歲久，服藥過多，形體虛羸，筋力不逮，實恐妨廢機務，轉積愆尤，所以輒獻懇誠，願辭繁劇。每於延英奏事，陛下常假慈顏，心肺肝懷，無所不盡，更無他故，須有上陳，隻以衰羸，自憂顛仆。況臣四海之內，孤獨一身，唯將赤誠，仰戴明主，豈敢輒懷願望，上負天慈？伏望更許兩日將息，即冀朝謁。臣不任雲雲。
高品王克諫至，奉宣聖旨，「卿小有違裕，昨日於延英麵奏，乞假將息，實疚餘懷。宜善頤養，當就痊平。所要內庫食物及藥物，無致嫌疑，但具數奏來，即令定賜」者。臣緣常服冷藥，十五餘年，屬蒲柳年侵，衰憊日甚，風毒腳氣，往往上衝，頃刻之間，心腹悶痛，飯食至少，筋力漸羸。所以冒昧上陳，請三數日在家將息。陛下恩深覆育，軫父母唯疾之憂，德過生成，念犬馬至微之命，恤問稠疊，沉痼頓痊。臣食物未得，更無所闕。天慈下降，感極涕零，不任感恩兢惕之至。
右，自回鶻近邊，人情疑恐。聖化所感，威德克宣，果得嗢沒斯望闕歸心，率徒效命。必在優賞，昭示四方，使戎狄遠聞，皆感恩信。望速降中使，宣慰嗢沒斯特勒及王子等，並多攬將軍共七人，望各內賜錦彩銀器；其嗢沒斯下兵馬，望賜米五十石，度支給絹三千匹，以戶部物充，度支速差正綱般送。仍許不分散部落，待委知事情，續議制。
右，嗢沒斯下將士，既與衣糧，又加冠帶，賜其軍號，實壯邊聲，撫循其人，莫切於此。臣等商量，望賜號歸義軍，仍望翰林賜敕書，宣示嗢沒斯下歸義軍將士等。其嗢沒斯望且令兼充歸義軍使。如蒙允許，便添入加工部尚書制宣行，仍與中書門下敕牒。
右，臣等見今日天德軍奏事官王可度雲，每有回鶻投降及城來捉得十人五人，緣不敢留在軍城，問得事情後，便皆處置。伏以回鶻窮困，情亦可憐，屢有殺傷，恐傷仁化。望付翰林賜田牟、仲武詔，前後更有此類，便遞送太原，令配在諸州安置，稍為允愜。未審可否？
