兼字處元，元和中曆官刑部吏部郎中。出為商州防禦使知河南尹兼水陸運使。
學能廣業，德可潤身。率由此道，乃終有慶。甲溫故知新，博聞強識。究前言而識往行，致廣大而盡精微。故三千門徒，續於斧棘；十五誌學，傃其發蒙。黃憲而初，邑裏有聲；陳寔而終，海內多譽。方今美其教化，厚以人倫。春誦夏弦，遠邁永平之際；東膠西序，殊超建武之初。戴憑所以重席，周福因而獲印。於是庭列輜駕，堂循禮容。將以勸凡今之人，豈徒矜稽古之力。孔宣父之至德，斯其務本；桓春卿之雅意，誰複間言。諸生或非，竊謂匪當。
儒衡字廷碩，元衡從弟。累選戶部郎郎中知諫議大夫事兼知制誥。終兵部侍郎。卒年五十六，贈工部尚書。
臣謹案《開元禮》，太廟九室，每年惟五饗六告，祭用牲牢俎豆而已。劉歆祭議曰：「大禘則終王。壇墠則歲貢。二祧則時享。曾高則月祀。祖禰則日祭。」《國語》云：「王者日祭月饗，時類歲祀。」此則往古之明徵，國朝之顯據。蓋日祭者，薦新也，言物有可薦之，不必卜擇日時也。故叔孫通之言，且曰古有嚐果，足明古禮，非漢制也。月饗者，朔也。《論語》：子貢欲去告朔之餼羊，孔子以為不可。則告朔必具牲牢明矣。《春秋》又識閏月不告朔，猶朝於廟。此則月祭，殷周已降，皆有之也。薦園寢者，始於秦之代，漢氏因之而不改。人君三年之制，以日易月，喪紀既以二十七月而降，朔望奠酹，不複親執。故既葬之後，移之園陵。又諸陵祠殿，月遊衣冠，取象平生，務從豐潔。所以陵寢朔望上食，與太廟日祭月饗本旨不同。
今王涇所引太廟與陵寢同日時設祭，以為越禮。臣竊謂王涇但宜論太廟陵寢朔望奠祭可行可廢之旨，不當以同日同時為議。何者？漢朝宗廟園寢一百六十七所，郡國祠祀，豈不與宗廟同時者乎？在禮既祭於室，又繹於祊，蓋廣乎求神者也。宗廟陵寢，嚐礿同時，理固無害。又韓皋引《漢官儀》：古不墓祭，臣據《周禮》塚人之職，凡祭墓則為之屍。則古亦墓祭，但與漢家陵寢不同耳，安得謂之無哉！又王涇狀以太廟設祭，列家常饌，以為褻味。而韓皋則雲法饌依經，固非黷祭。臣案《春官》大宗伯以肆獻裸饗先王者，謂解牲體薦血腥灌之以鬱鬯者也。又《祭義》云：祭之日，君牽牲入廟門，麗於碑，卿大夫袒而毛。牛尚耳，取膟膋祭腥，敬之至也，夫豈謂常饌耶？文王之祭，思死者如不欲生，夫豈知增常饌耶？蓋其愨焉盡其禮而不過失焉，所以然也。是以簠簋有數，籩豆有殺，雖多更聖賢，不敢加也。今夫常饌，庖人羞之，膳夫熟之，糅以膻香，雜以鹹辛，具有司之烹炊，漏神明於媟近，意雖不褻，而事已褻矣。況古者天子立七廟，又為壇墠以祭去祧之主，近則起土，遠則掃地，蓋彌遠而彌尊，益敬而益簡。
臣以為陵廟近也，親親也，朔望奠獻，尚潔務豐，宜備常饌，以廣孝也。宗廟遠也，尊尊也，禘袷時享，告朔薦新，宜從古制，以正禮也。唯太廟望祭，無所本據。蓋異時有司因其陵寢有朔祭望祭，以為宗廟既有朔祭，則望祭亦合行之。殊不知宗廟朔祭，乃告朔也。臣以為宜罷此耳。仲尼三年無改於父之道。蓋言理有改更，則三年之外斯可矣。況天寶之令行於一時者哉！今陛下開十聖之景光，廓八紘之氛祲。風掃長彗，神驅大妖。刳金戟以厚農，直玉鬥而序政。博采群議，講求典經。將欲成一王之教，垂萬代之法。安可因陵寢緣情取象之理，改宗廟薦鬯涓選之儀？甚不然也。
儒有聰明卓犖，敻然先覺。勿懷六蔽之嗤，是切三冬之學。❥❥❥❥❥❥❥❥❥❥無光；穿屋如墉，豈獨雀之有角。且以蘭膏既絕，日月其將。欲假明於他人之室，方鑿竅於夫子之牆。乍引潛輝，怯投珠之暗；忽分圓影，疑月出之光。觀夫納耀之初，流輝乍舒。獨見之明何得，和光之義則如。然後傳之辨鳥，遰以分魚。諒非偷人之所以，固同暗者而求於。逗影未周，將閱小明之什；分輝竟劣，難尋光大之書。於是舍之則止，用之則行。彼君子訝來風之穴，矧吾儔觀繼日之成。誰謂我偷，偷則不滅。謂爾失，失亦不驚。徒愛夫覽則無欺，燭之有私。文從曲照，字逐圓規。守其黑非吾徒也，用其光若已有之。始慚服暗之議，不能牆麵；終契襲明之旨，或異管窺。況乎貧則宜甘，學也宜耽。韜爾光不違於誨盜，開吾壁非涉於攘貪。誌也則勞，自知不足。豈奪鑒微之見，實假照鄰之燭。等虛室之白，寧喪爾明；喜衝孔之光，已從吾欲。然則能資於昧者，可望非親；欲求於明者，有誌無囚。達暗之心難固，偷光之道何新。是可投庸功（疑）學，舍彼求身。故能才已徵於夢鳥，道非窒於獲麟。
有山負固兮遠不可窺，規模之於米兮了然可知。象在其中，則遠而視近；積而能散，故高以就卑。所以舉一隅而必狀，投一溢而增危。峙乃糗糧，始覿必盈之積。塵其糠秕，俄分不讓之為。爰將取法，非曰作偽。初識聚米之夫，反為樂山之智。同遠近無拔蛇之患，殊輕重去壓卵之易。善於陣者，謂我幄內師謀；昧於事者，謂我軍前兒戲。於是高卑殊狀，岩壑再辟。爰分杵臼之資，寫彼邱陵之積。持一撮之多，謂能作固；迷方寸之地，已疑見敵。操量鼓者，早訝於拔山；充糜粥者，旋驚其茹石。若其似朽疑駁，如呀欲平。防之於十手所指，負之於五鬥而盈。無還三十之車，侔於造化；酷似五千之仞，勢亦崇成。且夫或以筲藏，乍疑箕斂。搜其存廩之實，屹作捍邦之險。削培塿而蔽帚呈功，吐嶔岑兮括囊未掩。於是太白忽峙，玉山宛呈。簸持兮陰靈乍泄，轉捧兮雲掌俄生。偕病馬之岡，莫知其遠；指亡羊之路，不見而明。然以小方大，布新除舊。有懷狗盜之虞，無辭蟻壤之漏。爰謀爰度，方同數米之人；為岡為陵，不是傾倉之寇。是知進退由己，高下在心。克盡崇卑之勢，難均筲鬥之斟。勿謂君前嚐巧，事外求音。功早登於九仞，虜何逃於七擒。
琥珀為枕兮可保而持，欲加首兮金瘡是資。況無用於寢戈之日，固非全於枕轡之時。在寶難求，不藉金之堅也；其脆易破，無勞斧以斮之。豈為我寶，用安爾止。況將展轉之狀，用救通中之痏。分好惡於千歲之姿，定剛柔於一人之捶。莫投金柱，相如之璧則非；不隕霜鋒，子雲之珍焉是。夫其鏗然始解，發耀騰暉。定錙銖詎論乎大小，考多少未極乎精微。異色傍分兮渙然冰釋，虹光中裂兮溘爾星飛。然後霞彩斷，角勢違。豈同摘玉之流，去彼取此。殊異毀珠之日，辨是與非。美夫節彼用物，視其豐約。始如席上之珍，忽碎封中之藥。念刮骨之痛，爾將束手於無為；在抗首之時，我則曲肱而奚若。故遠於患，無或不良。扣兩端兮乍疑分寶，摧一角兮尚可含章。在目無全，似假庖丁之術；應手而碎，不同石氏之強。雖謂大道不寶，吾道則屈。固非合散之流，不是群分之物。假以炫時為美，絕代稱奇。昔為永堅之好，今傷善價之儀。偕符氏之堅名，果遭真石；同五鹿之神角，或遇金錘。猶能動彩熠熠，馳精杲杲。難分走海之靈，尚認涉洹之寶。徒美夫棄其異而斥其好，曾不知失其枕而獲其道。
蕃，元和中進士。官侍御史，出為袁州刺史，曆尚書郎。武宗時為太仆卿，持節使黠戛斯。
儒有貧居在陰，誌學無必。思照字之物類，得聚螢於心術。散點熠熠，文彩之旁流；開卷熒熒，古今之洞出。曈隱映，積小而成。臨竹簡而增美，曆銀鉤而轉明。讀周室之書，每見日中之字；覽龐涓之傳，猶疑火照其營。既有求於時習，奚勿用而宵行。想夫交錯積中，英華發外。魚鳥飛動，鉛黃晻靄。無心於處暗，彌見精專；取足於臨文，豈勞光大。炫晃無窮，心勤飭躬。泛凝暉於垂露，翻碎影於彫蟲。筆精之體無隱，藻思之文有融。既的於六身之上，複浸淫於三豕之中。則知雅善後宜，功能自勵。時當炎燠，嗟映雪而未期；義涉穿窬，忌偷光之失計。是用聿求昭質，承乏華燈。每揚之自此知照，況燭之因以輝宏。斯作者所以警清士而體物，俾無忘其所能。
聖上崇國本，致時康。動元象之昭鑒，產嘉禾而應祥。甸人於是具畚鍤，修封疆。啟芳穎於修軫，薦靈姿於我皇。懿夫挺拔自分，連拳自接。始穰穰而齊實，終矯矯而異葉。殊其本，均二氣以發生；同乎心，表一德之和協。不然者，寧擢秀於墳衍，載具美於圖牒。徵其瑞質，稽彼大同。見芬敷而共貫，信榮結以交通。則知符乎帝道，發自天功。合穗之珍，方將效祉於今日；異畝之美，豈獨標奇於古風。於是野老歡心，田夫盡力。宛移根於沃壤之際，俄發耀於丹墀之側。祥煙近拂，乍疑連理之形；喜氣旁臨，更辨合歡之色。彌彰執契之道，載助惟馨之德。爾其天鑒非遠，坤珍是呈。始苕亭而間出，終夭矯而曲成。豈比躬稼之時，盡化晉君之草；挺生之歲，克符漢帝之名。向令質委離披，孤生苯。安得臨玉砌，邇龍袞。設穜稑之萌芽，為理化之根本。是知六府惟序，萬邦式孚。茅三脊而非偶，獸共抵而自殊。未若耀青芳於近甸，垂嘉貺於靈圖。況複聖慮彌深，皇猷思永。梯山航海，未足契其休光；菲食卑宮，將欲示其豐省。斯所謂騰茂實於厚地，故薦嘉穗於重穎。
溜可穿石，柔能陷堅。因依而上下相遇，悠久而貞剛失全。始則泠泠，觸浤澄而或躍；既而決決，窅洞達而旁穿。一道中透，孤光下懸。何載馳之不息，終漸靡之使然。觀夫習坎能通，柔虛洊至。虹掛空而飲井，星曳練而投地。徵老聃之說，柔弱勝於剛強；驗夫子之文，積善由乎馴致。當其涓涓無已，皓皓未通。若嶄岩之見拒，能激射以相攻。既漱蕩以探奧，遂深沉而鑿空。下漱花浮，似出桃源之外；乘流魚躍，如辭丙穴之中。言念其美，因詳所以。石雖堅而有崖，溜雖柔而不止。進寸退尺，常一以貫之；日往月來，則就其深矣。克諧潤下之道，實契靈長之理。想夫經始之時，人莫知之。笑我者謂量力而徒爾，見機者料成功之遠而。既知難而不退，長引彼而注茲。是能卒獲其求，何傷守柔。細滴瀝以成響，大逶迤而若抽。在彼一拳，同玉卮之無當；經乎五色，狀銀漢之分流。其空可玩，其義可稟。庶求福之不回，思進身而去甚。彼以水投石，籲嗟莫承。摧鋒飲羽，誰謂難能。曷若挫銳而功著，積微而道宏。妙哉斯賦之旨，惟執柔而有恒。
隙有塵兮，則惟其常。日緣隙兮，亦孔之彰。何在陰而滅彩，能委質以和光。藹若成規，任隙中之小大；紛然無緒，隨日際以悠揚。觀夫熠熠孤光，霏霏素質。盡方圓之所至，滿虛明而不溢。不灑不掃，宜靜以探微；或欨或吹，則動而逾密。何冪ャ以可久，混空濛而為一。一點凝輝，異出同歸。豈開簾而霰入，疑向牖之蟲飛。其虛其徐，有若無兮漠漠；不不昧，散而聚兮微微。既不足以凝榭，又何虞於化衣。想夫向晦長存，匪陽不見。的爾東去，忽焉西轉。嗟柳絮之從風，訝雪花之見見。翔而不息，安即為難。掛高棟而將晚，留空隅而助寒。疑琢玉成環，環中屑墜。若窺壺入洞，洞裏雲殘。美纖姿而無隱，雖小道而可觀。原夫自托於空，而隙能善誘；無求於日，而隙以虛受。察之旬精，攬之盈手。同白駒之滅沒，非野馬之紛蹂。遠窺濁水，斯自異於浮沉；仰觀歌梁，必坐分於妍不。美其含華有耀，委照無違。想剝廬之斯眾，知舊館之猶稀。寢之堂，就餘光而若在；偷光之壁，尋微燭以相依。何異暗室無欺，明誠未達。伊弱質之隱見，在無私之與奪。儻高鑒以吹噓，願飛翔於天末。
妙為曲者暢於情，樂為心者和於聲。微至儀之難象，因貫珠而強名。豈不以符雅正，契虛盈。聆纂纂之音，無遺曲折，體累累之狀，取象圓明。方其咀宮商，激誌氣，雖直已而成善，亦導和而為貴。當發德詠功之際，侔照乘之聯輝。在一唱三歎之時，若呈祥而聚緯。其聲既全，其質彌元。發皓齒而潛融熠熠，隨雅調而暗轉連連。間赤水兮虛瑩，異滄海兮孤圓。動白雪之聲，初疑剖蚌。度元雲之曲，終類投泉。是知善臻其極，喜可以飾。不煩不體，乃端乃直。赴於節，意的爍以交光。盛於文，想瑩煌而化色。懿夫歌以心而虛受，珠以元可久。表於直而不表於邪，貫於心而不貫於手。其奏也乃生於自然，其闋也複歸於無有。掩抑虛徐，溫如如。誠激揚而導誌，諒璀璨而澄虛。所以表和平，所以類輝煥。春為罔象之得，綠水乃驪龍之玩。知音者誠審其無象無形，而不知音者徒謂其有條有貫。且道以物而相符，事有類而形殊。擇其善者，騰光於瞬息。去不善者，匿曜於斯須。吾將激流徵，習綿駒，精於曲，喻於珠。庶賞善而不昧，比至寶以無渝。
月滿於東，桂芳其中。因澄輝之皎潔，見幽茂之玲瓏。絢凝冷於清夜，寫濃纖於碧空。遠莫致之，詎攀折以盈手；光可鑒也，覺清明之在躬。夫擢本陰靈，流形永夕。稟玉燭之和氣，潤金波之滋液。枝徘徊而若垂，葉靃靡以如積。同作繢於團扇，想孚尹於尺璧。悠悠曆曆，宜乎凜秋。滿虛輪而挺秀，瑩白暈以含幽。天邊無風，孕香氣而不散；草上有露，泛花光而若浮。異夫高謝地靈，妙融真宰。籠元兔以不動，映素娥而如在。太陽讓美，收若木之餘暉；列宿懷慚，掩白榆而沈彩。既寒暑無變，亦古今不殊。是知托其所終，乃異顛而不扶。二氣初分，誰見栽生之質；三光不息，斯無朽蠹之虞。與然薪之殊患，同瑞草之共舒。事相傳於摭實，勢終類於憑虛。樓上含華，映網軒而列耀；園中委照，益嘉木之蕭疏。千里共瞻，九霄之上。春冬無清淨之景，朒朓闕婆娑之狀。及素秋之節，信謂逢時；當明德之年，何憂掩望。恥片玉以齊價，笑三珠之可尚。彼叢生因地，森挺淩霜。驗植物之斯美，杳神功之可量。垂蔭何方，乃傳天之下界；結根何處，宛在月之中央。又安能較其小大，齊其短長。冀一枝兮可得，敢驤首以觀光。
惟極天之樞，惟星日之餘。日散精而外布，天樞要以高居。的然守中，昭上元之道著；爛兮繁會，助下濟以光舒。況乎有條不紊，既明且疏。雖貫珠而奚擬，縱編貝而豈如。周流無窮，隨五緯之軌道；運行有度，參兩曜之居諸。疑徐而速，若動而息。不騫不崩，匪差匪忒。俱遞遷而序別，各有位而分職。瞻言粲粲，何三五之在東；彗彼累累，亦四七而朝北。是知統太一而為眾，處天心而稱極。故能總懸象之綱，作垂光之則。不然，何以探天之賾，何以表天之辟。必得一以含默，乃聚黃以修繹。明夫據會者靜而處，輔相者動而順。靜乃常德不離，動惟適道無吝。然後眾星熠熠，外辨方而不迷；一極煌煌，中居所而作鎮。是以仲尼譬為政之德，羲和時敬授之信。則天道恒象，人事或遵。北極足以比聖，眾星足以喻臣。惟臣不矜德，合星之夕惕；惟聖不伐道，配極之日新。故得肅清黃道，利貞紫宸。豈惟大邦是控，臨明禦眾而已。實將先天稽極，後極立經。仰觀其動靜，旁暢其儀形。然後為政同乎北極，來方類乎眾星。斯乃先哲之臣，是崇是奉。皋陶所以邁德，虞舜所以垂拱。不然，彼眾星之環北，又奚足以為重。
元和壬辰歲，詔加邊將之封，酬屯戌之績。朔方之別帥天水閻者，有司建苴茅之邑於太原列郡焉。主者既行其制，閻子上言曰：「特蒙渙汗，恩沾爵土，乃九族之榮也。而封乖本郡，恐非舊典。」翼日，上謂相國趙公，有司之誤，不可再也，宜召通儒碩士，辯卿大夫之族姓者，綜修《姓纂》，署之省閣。始使條其原係，考其郡望，子孫職位，並宜總緝，每加爵邑，則令閱視，庶無遺謬者矣。寶末學淺識，首膺相府之命。因案據經籍，窮究舊史，諸家圖牒，無不參詳。凡二十旬，纂成十卷，自皇族之外，各依四聲韻類集。每韻之內，則以大姓為首焉。
隙有塵兮，則惟其常。日緣隙兮，亦孔之彰。何在陰而滅彩，能委質以和光。藹若成規，任隙中之小大；紛然無緒，隨日際以悠揚。觀夫熠熠孤光，霏霏素質。盡方圓之所至，滿虛明而不溢。不灑不掃，宜靜以探微；或欨或吹，則動而逾密。何冪ャ以可久，混空濛而為一。一點凝輝，異出同歸。豈開簾而霰入，疑向牖之蟲飛。其虛其徐，有若無兮漠漠；不不昧，散而聚兮微微。既不足以凝榭，又何虞於化衣。想夫向晦長存，匪陽不見。的爾東去，忽焉西轉。嗟柳絮之從風，訝雪花之見見。翔而不息，安即為難。掛高棟而將晚，留空隅而助寒。疑琢玉成環，環中屑墜。若窺壺入洞，洞裏雲殘。美纖姿而無隱，雖小道而可觀。原夫自托於空，而隙能善誘；無求於日，而隙以虛受。察之旬精，攬之盈手。同白駒之滅沒，非野馬之紛蹂。遠窺濁水，斯自異於浮沉；仰觀歌梁，必坐分於妍不。美其含華有耀，委照無違。想剝廬之斯眾，知舊館之猶稀。寢之堂，就餘光而若在；偷光之壁，尋微燭以相依。何異暗室無欺，明誠未達。伊弱質之隱見，在無私之與奪。儻高鑒以吹噓，願飛翔於天末。
禽之鷙者，鶚兮挺生。不翩翻以群萃，自耿介以孤貞。羽族之中，雖彼眾而我寡；雲路之上，如特立而獨行。固將殺敵無匹，擊鮮莫京。豈惟拂之於平野，玩之於太清哉。卓彼雄姿，凜乎壯觀。或危石以礪吻，或高柯而整翰。搏鳩之隼，不敢飛揚；逐燕之鸇，望而伏竄。及夫當殺節，乘勁秋。雙眸電擊，六翮雲浮。仰之彌高，方一舉而千里；翔而後集，恥乘居而匹遊。既而變金風，驚商律。不類聚以頡頑，自孤飛而厲疾。介然直下，固不可以同群。邈矣獨翔，諒有殊於喪匹。摩碧落而上騰，與紫氣而相淩。自樂其絕侶，無求於得朋。鷹揚者仰之而不逮，雕悍者攀之而不能。莽蒼天高，悠揚日厲。自暇自逸，倏來倏逝。何剛者而不懼，何者而不制。風毛雨血，在嫉惡而無遺；草伏木棲，鹹畏威而若厲。明心不測，利用則殊。以少為貴，匪繁有徒。想像乎八紘之間，視遠如邇；隱映乎九霄之際，出有入無。諒搏擊而不競，豈蒐狩而弗圖。是知禽之凡者，雖累百而何補。士之傑者，將無雙而必取。亦猶務利觜，刷迅羽。雖多亦奚以為，固非一鶚之為伍。
儒有貧居在陰，誌學無必。思照字之物類，得聚螢於心術。散點熠熠，文彩之旁流；開卷熒熒，古今之洞出。曈隱映，積小而成。臨竹簡而增美，曆銀鉤而轉明。讀周室之書，每見日中之字；覽龐涓之傳，猶疑火照其營。既有求於時習，奚勿用而宵行。想夫交錯積中，英華發外。魚鳥飛動，鉛黃晻靄。無心於處暗，彌見精專；取足於臨文，豈勞光大。炫晃無窮，心勤飭躬。泛凝暉於垂露，翻碎影於彫蟲。筆精之體無隱，藻思之文有融。既的於六身之上，複浸淫於三豕之中。則知雅善後宜，功能自勵。時當炎燠，嗟映雪而未期；義涉穿窬，忌偷光之失計。是用聿求昭質，承乏華燈。每揚之自此知照，況燭之因以輝宏。斯作者所以警清士而體物，俾無忘其所能。
善乎養由之為弓也，挾穿揚之技，推貫金之誠，左烏號兮右青莖。睨七屬之甲，收百中之名。神馳手敏，體正心平。始則一以貫之，將疊雙不息；終則迭於徑也，俾合七而成。穎脫洞達，鱗差混並。旁穿而雀角非勁，深入而虻飛有聲。觀夫蹲蛟函，彀象弭。量步遠邇，回眸徙倚。指鏘鏘之練，取中於茲；狀累累之珠，其端若彼。驀六以進，吾無間然；吞八之名，我異於是。是知弦木之用，貫革為先。出一劄而鋒铓自利，逾百步而犀兕無全。虛其中螳螂之衛徒設，稽其數混沌之竅齊穿。豈徒激曰羽，開月弦。俾晉侯之禽自失，漢將之石彌堅。且櫜既啟，美六材之定體；決拾將臨，矜一發於巧心。是誇妙捷，豈憚重深。疑疊翮之摧頹，猶驚飲羽；類縫裳之襞積，尚謂紉針。夫弓以矢而勁，其徹得矢之正。故將笑函人之仁，掩矍相之盛。俾帶甲之士，知皮之不存；在引弓之人，則心莫能競。故稱矢無虛發，藝得專場。考窮深之宜，我將用直；探破堅之理，爾則乘剛。方今寰海鏡清，皇明朗徹。澤宮是選，狸首為節。望正鵠以進旅，奉弧矢之成烈。然後徹劄之人，庶驗其工拙。
溜可穿石，柔能陷堅。因依而上下相遇，悠久而貞剛失全。始則泠泠，觸浤澄而或躍；既而決決，窅洞達而旁穿。一道中透，孤光下懸。何載馳之不息，終漸靡之使然。觀夫習坎能通，柔虛洊至。虹掛空而飲井，星曳練而投地。徵老聃之說，柔弱勝於剛強；驗夫子之文，積善由乎馴致。當其涓涓無已，皓皓未通。若嶄岩之見拒，能激射以相攻。既漱蕩以探奧，遂深沉而鑿空。下漱花浮，似出桃源之外；乘流魚躍，如辭丙穴之中。言念其美，因詳所以。石雖堅而有崖，溜雖柔而不止。進寸退尺，常一以貫之；日往月來，則就其深矣。克諧潤下之道，實契靈長之理。想夫經始之時，人莫知之。笑我者謂量力而徒爾，見機者料成功之遠而。既知難而不退，長引彼而注茲。是能卒獲其求，何傷守柔。細滴瀝以成響，大逶迤而若抽。在彼一拳，同玉卮之無當；經乎五色，狀銀漢之分流。其空可玩，其義可稟。庶求福之不回，思進身而去甚。彼以水投石，籲嗟莫承。摧鋒飲羽，誰謂難能。曷若挫銳而功著，積微而道宏。妙哉斯賦之旨，惟執柔而有恒。
昔燕王好奇，術客嚐巧。剡棘刺之微物，成沐猴而不撓。毫末之細，雕鎪既施。睢盱之狀，委曲無遺。當晏陰之靜景，辨騰捷之幽姿。其始未覯，如將受欺。虛無之中，既焦心於觀者；杪末之上，宛成形以究之。實兮若虛，的爾才見。霏微而草上沾露，冪ャ而條端集霰。閃孤光而乍分，拂輕靄而將眩。觀夫至精惟一，至小無朋。豈側陋之於用，在良工之所能。不食而安，終有殊於狙怒；窮高是處，亦何異於猱升。原夫作者經之，其勤至矣。積衝妙於靈府，假鋒芒於纖指。蓋以神遇，寧將目視。因乎有用之質，造彼無間之理。何剞劂之一變，若儇佻之儀止。伊竹間之猿父，大小相殊；想木杪之獑猢，憑依酷似。若乃徵物類，較能不。貫虱心者未喻其精微，巢蚊睫者自然之妙有。庸知造物之意，暫假斯人之手。披左生之賦，方此由心；驗韓子之書，誡其騰口。事遠前古，名聞至今。雖幽通之不測，終仿佛而難尋。然因棘為猴，固成其麽質；乃觀猴在棘，無異於喬林。蓋同符於神化，而中出於人心。斯語可徵，妙能曲盡。儻雕蟲之不棄，希定價於平準。
月滿於東，桂芳其中。因澄輝之皎潔，見幽茂之玲瓏。絢凝冷於清夜，寫濃纖於碧空。遠莫致之，詎攀折以盈手；光可鑒也，覺清明之在躬。夫擢本陰靈，流形永夕。稟玉燭之和氣，潤金波之滋液。枝徘徊而若垂，葉靃靡以如積。同作繢於團扇，想孚尹於尺璧。悠悠曆曆，宜乎凜秋。滿虛輪而挺秀，瑩白暈以含幽。天邊無風，孕香氣而不散；草上有露，泛花光而若浮。異夫高謝地靈，妙融真宰。籠元兔以不動，映素娥而如在。太陽讓美，收若木之餘暉；列宿懷慚，掩白榆而沈彩。既寒暑無變，亦古今不殊。是知托其所終，乃異顛而不扶。二氣初分，誰見栽生之質；三光不息，斯無朽蠹之虞。與然薪之殊患，同瑞草之共舒。事相傳於摭實，勢終類於憑虛。樓上含華，映網軒而列耀；園中委照，益嘉木之蕭疏。千里共瞻，九霄之上。春冬無清淨之景，朒朓闕婆娑之狀。及素秋之節，信謂逢時；當明德之年，何憂掩望。恥片玉以齊價，笑三珠之可尚。彼叢生因地，森挺淩霜。驗植物之斯美，杳神功之可量。垂蔭何方，乃傳天之下界；結根何處，宛在月之中央。又安能較其小大，齊其短長。冀一枝兮可得，敢驤首以觀光。
人立性兮，誠明為本。水激湍兮，動直惟柔。將以遊心於澹，故其從善如流。天理斯在，坎德可求。謂置懷而必將流惡，同赴勢而鹹得處休。至人之情，惟當浩浩；君子之道，所以猶猶。原夫性本皆善，誘成遷化。湍有常行，決而上下。得其道則致和平，汨其流遂成奸詐。故聖人行當順動，義不詭隨。欲滔滔而處下逾潔，將淼淼而致遠不疲。順意周流，誠隨波而遷染；由衷激發，庶合道以雲為。托以洗心，從之潔己，尊派別脈分之要道，守滌瑕蕩穢之至理。符老君之立教，心乃善泉；同太史之奏言，德方在水。勢雖相近，意當一揆。法潤下流謙之跡，莫非有為為之；愛漂沙宕石之功，是皆景行行止。心源洞達，德澤潛敷。在審思其決泄，豈求潤於沾濡。遠近相沿，宛見為仁由己；始終共濟，足見循道而趨。不然，則喪其真，失其正。動必旁午，誌皆紛競。安能使通達為無滯之姿，稟受成善利之性。德如毛而轉潤，行有葉而逾滋。心鏡之前，若光明而上下察也；情田之內，同澹泊而左右流之。懿其義戒中人，事標前典；是明各有原本，不可遷移。豈徒虛閱波瀾，以方清淺。若然者信乎孟子之言，所謂懲惡而勸善。
冠表朝容，飾崇工制。示勁悍而貂文既緝，彰清高而蟬翼斯綴。所以發宰臣之盛，改武弁之弊。配紫綬而增華，入黃樞而轉麗。突而將戴，翹然可觀。揉輕毛而絲絡，鬥微殼而花攢。引雜錯之光，足見乎以文為貴；分動搖之影，誠誡夫居危如安。麗則無掛，新而莫彈。彩列如星，衛文何榮於會弁；用當謁帝，齊相堪嗤於濯冠。所以類鼠鹹收，如螗必取。示威無假於鶡戴，呈巧豈矜於鷸聚。影麗華簪，光聯垂組。乍臨天陛，澤鮮而日照如濡；時受王言，質薄而風搖自舞。鄙舊規於卻敵，笑遠適於章甫。貂之貴誰憂換酒於晉臣，蟬之清是用加金於漢主。故能堅逾鐵柱，妙奪玉纓。非不足之時，狗尾何續；從有緌而用，蜩甲如生。柔而輔曲，潔以從輕。灼灼而自為首飾，炯炯而能使心清。至矣哉！蟬者食潔居高，貂者內溫外悍。盡飾斯在，齊光不散。發令姿於綴者，王何以尊。藉舊葉而珥焉，金張益煥。將進賢而並美，與交讓以相資。承柱後之名，是表禮無違者；冠侍中之首，欲使人皆見之。道光漢冊，事合秦賜。冠乎斯用，之以明義。
