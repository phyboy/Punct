臣某言：臣得本道進奏院狀報，司天監李景亮奏，八月六日寅時，老人星見於南極，其色黃明潤大者。聖惟合德，神實效祥，必垂有爛之文，以表無疆之祚。臣某中賀。臣聞元象示人，昊穹凝命，曜為經而宿為緯，則有常名；鬥挹酒而牛服箱，或標虛號。未若候時而出，有道則彰，居五福之先，在三辰之列。伏惟皇帝陛下昭明《老》契，遊泳《莊》寰，式是中秋，呈茲上瑞。況見於午位，又屬寅時，仰考元符，乃有深意。自南耀彩，將宏解慍之心；近曉流光，欲助無私之日。皇心載裕，靈鑒孔昭，況居率土之濱，皆慶後天之壽。臣誤蒙重寄，實遠清光。送元燕於梁間，傷時自切；望白榆於天上，厥路無由。賀聖戀恩，無任蹈舞屏營之至。
臣某言：今月八日，宣告使某官某至湖南觀察府，齎賜臣敕書一通，並慰諭臣所部將吏僧道耆老等。乾文昭錫，兌澤旁流。雖聞訃以銜哀，亦感恩而竊忭。臣某中謝。臣伏聞積慶太後爰初遘疾，皇帝陛下即不視朝。慮切宸襟，時連煇暑。載想大庭之養，實懸萬國之心。乃運屬歸真，書留具位。陛下又能谘宰輔酌中之請，稟聖賢推遠之懷。始率義以致憂，終據經而順變。獲情理兼修之旨，成古今莫易之文。伏讀綸言，實榮藩守。伏以時逢積水，行滯長沙。擁皂蓋而久留，載青旌而莫濟。未獲宣傳童艾，號召蠻夷。謹具當時宣示所將兵吏及迎候將校訖。唯冀下車已後，食蘖自規。仰憑垂露之文，粗守宣風之職。臣與將吏等無任感恩望闕屏營之至。
臣某言：臣得本道進奏院狀報，月日，宰臣某等懇悃上言，請從聽斷。特降優旨，俯賜依從。普天率土，莫不慶幸。臣某中謝。臣聞道唯應變，合變則道昭；禮貴酌情，逾情則禮廢。苟非至德，曷取大中？伏惟皇帝陛下孝德兼躋，聖猷允塞，日兄稟義，邱更延恩。始自爽和，遂停庶政，絕臣僚之陛見，奉藥膳於宮朝。及真宅言歸，寢園將祔，喪紀既聞於約禮，克奉已布於成規。遵大臣陳義之方，得王者自家之化。臣方叨廉問，猶在道塗，雖清攬轡之心，且阻執圭之覲。湘波附奏，嶺嶠含誠，敢思巢闥之前榮，實慕金閨之舊籍。無任望闕瞻天結戀屏營之至。
臣某言：臣奉違禁掖，祇役遐陬，雖懸就日之誠，懼曠宣風之寄。柔轡載揚於永路，輕舠利濟於大川，即以今月九日到任上訖。臣某中謝。臣係承儒訓，生屬昌期，初掛弁髦，即親筐篋。嘉樹無忘於封殖，青氈不落於寇偷，再擢詞科，一登冊府。徂遷歲律，浮泛軍裝，忽彯華纓，俄列通籍，極望郎於南省，備給事於左曹，中間帖掌台綱，分修國史。旋值孽童拒詔，狂虜亂華，副中憲以急宣，佐維城而遙護，督晉氏遷延之役，絕戎人偵邏之奸。敢伐善以攘俞，固盡誠於養棟。伏惟皇帝陛下武推時夏，文號欽明，方將虔奉紫泥，恭拜青瑣。豈意遽分專席，叨賜再麾，首南服以稱藩，控西原而遏寇。褰帷廉部，猶恐墜於斯文；橫槊令軍，實致憂於不武。雖期竭力，終懼敗官。況俗雜華夷，地兼縣道。文身椎髻，漸尉佗南越之餘；叩鼓鳴鍾，傳士燮交州之態。網疏則魚漏，繩急則麏驚，欲經緯以合宜，顧韋弦而匪易。伏願陛下務修儉德，廣扇廉風，拾翠采珠，不勤異物，驅犀逐象，用示深仁。始於問俗之時，便獲稱君之美，臣亦當求規水Ε，取戒脂膏，冀少息於群黎，庶免拘於司敗。三梁路阻，九嶠山遙。浮江遇楚澤之萍，望國隔番禺之桂。遐思白鳥，鎮颺音於周囿之中；遠羨仙蓂，永固本於堯階之上。無任感恩望闕結戀屏營之至。
臣某言：臣得本道進奏官某狀報，某月日，幽州節度使張仲武奏破奚北部落及諸山奚。除舊奚王匿舍朗所管外，殺戮首領丁壯老幼，並殺戮羊牛焚燒軍帳器械等，計二十萬，刺史已下麵皮一百具，耳二百隻，奚車五百乘，羊一萬口，牛一千五百頭者。天聲遠疊，廟略遐宣，白虜獲於寧台，赤夷浮於燕路。臣某中賀。
臣竊窺舊史，逖聽前朝，有天子憂邊，清宵輟寐，將軍出塞，白首言歸。至乃或勝或奔，一彼一此，竟困塞郊之柝，那停絕漠之烽。猶欲敘烈旂常，告功祧廟，用其蹔勝，謂曰難能。況幽朔巨都，全燕重地，薦臻奚寇，猾亂華人。田豫之護鮮卑，莫能深入；祭彤之軍遼水，惟遣相攻。近歲以來，為患滋甚，走單於偵邏之路，懷駒支漏泄之奸。
張仲武重感國恩，習知邊事，同三師而肄楚，侔五餌以間戎，乘其囂惰之時，俄得翦除之便。燕犀密掛，冀馬潛羈，超距投石者，動過千群，戟手科頭者，略逾萬計。坎三鼓而河流自卻，聲六校而屋瓦皆飛。自是鴞懼喪林，兔忙迷穴，無舟掬指，有地僵屍。未驚紫陌之烏，前軍已蹙；不唳淮山之鶴，後隊仍窮。遂分袁尚之頭顱，仍裂蚩尤之肩髀，穹廬落燼，同甲揚灰。山積雲屯，大收其車乘；角羸耳濕，盡獲其牛羊。柳水載澄，桑河無事，爰施吉語，入解皇威，此皆皇帝陛下功格上元，運膺下武，授茲成算，於彼當仁，震肅九圍，歡呼萬國。昔艱難雲始，胡塵首起於盧龍；今開泰有期，漢將先清於涿鹿。人謀允若，靈貺昭然，固已上慶祖宗，下光編策。錄圖《洪範》，競三古之殊尢；玉檢金泥，有百神之靈祐。臣雖當防遏，不介邊陲，空增氣於懦夫，實叨榮於下將。日圍千里，天蓋九重。奉一月之捷書，唯知抃蹈；獻萬年之壽酒，尚隔班行。念風水於遐藩，寄夢寐於宣室。無任望闕結戀之至。
臣某言：臣得禮部牒，奉六月二日敕，大行積慶太後冊上尊號曰貞獻皇後者。慶屬堯門，諡遵周道。《兔罝》考義，繭館流輝。臣某中謝。臣聞刑於寡妻，文王之令德；怨及邱更，漢後之深非。《詩傳》所存，褒貶斯在。伏惟皇帝陛下用周典訓，滌漢瑕疵，報皇後友愛之仁，如文宗引進之念。積慶太後始蒙敬養，終受崇名。掩沙麓以傳祥，軼河洲而抒美。天長地久，式崇清廟之尊彝；萬歲千秋，永慰光陵之床帳。天下臣子，不勝感抃。限以守藩江嶺，不獲奉慰闕庭，無任惶恐屏營之至。
草土臣某言：今月某日，中使某至，奉宣恩旨，致祭臣亡父贈司空臣某者。存沒願終，哀榮禮備，荒迷觸地，號叫瞻天。臣某中謝。臣先臣某，生遇昌期，早司國柄，沒留懿德，上惻宸襟，特降王人，迂臨私第，陳其盞爵，潔之豆登。招遺魂於幽陰，旋歸莫睹；視殘生於晷刻，報效無期。臣等無任戴恩荒殞之至。謹附中使某奉表陳謝以聞。
臣某言：臣伏奉某月日制書，授臣某官者，即以今月日到任上訖。臣某中謝。臣緒承舊族，師事通儒，萬里成功，雖無壯誌，九夷不陋，庶慕前蹤。二紀蠻陬，三提郡印，唯貞若節，以奉休辰。牙管一雙，未嚐關慮；竹書兼兩，何敢經懷？渭水之陰，敝廬斯托，每還初服，常慊上農。今者又即殊方，複臨雜俗，固蒙聲教，終遠文明。謹當宣舉詔書，撫安縣道。媒官學舍，畢納於人倫；畜蠱帶牛，盡移於地利。至於因遐弄法，挾遠生情，縱漏嚴科，必貽陰責。山兼象縣，江帶龍城，撫己天，敢忘元造。舉頭見日，何處皇居，憑宵夢以銜誠，托歸飛而結懇。無任瞻天戀闕之至。
臣某言：臣伏奉某月日制書，授臣某官者。天旨下臨，星言東騖，即以今月某日到任上訖。臣某中謝。臣聞漢分刺舉之條，三河最重；唐制郊圻之數，二宅惟均。況蘇公舊田，懷侯故邑，太行會險，德水通津，在申畫之時，素為清地。語翕張之勢，號曰要區。自河上置軍，以幕中分理，地雖密邇，事異躬親。伏惟神聖文武至仁大孝皇帝陛下神以運機，聖而制變，將鎮頑梗，更務恢張。由是開三壘之新規，複數朝之故事。齋壇將節，重加廉郡之雄；皂蓋朱轓，各有為州之貴。遙徵三紀，間有兩人，陶某以吏理當財，鄭某以名家正授。清塵不遠，餘烈猶存，頒條之寄，繼組為難。若臣者，品以勳升，官由賞達，徒慕益恭之美，以承猶宥之恩，過獎在朝，承乏充使。將聖代懷柔之德，率昆夷畏慕之心，萬里以遙，三時而複。副介不離於痼疾，故人免歎於凋零。敢矜跋涉之勞，自被生成之賜。豈謂皇帝陛下謂能專對，遽委牧人，仍其柏署之雄，賜以竹符之重。遂使霍氏固辭之第，早建雙旌；於公必大之門，更屯五馬。賢無所象，分可自量，入祖廟而驚，瞻父堂而益懼。況潞潛逆孽，許出全師，係此州兵，橫制賊境，兼聲勢之任，有資扉之頒。謹當懋舉詔書，聽求人瘼。思理行之第一，誠愧昔賢；奉忠孝於在三，亦惟先訓。苟愆素誓，則有神明，伏遠雲天，已逾旬朔。獻封人富壽之祝，未卜其時；懸子牟江海之思，莫知其極。無任感恩攀戀闕庭之至。
臣某言：臣得本道進奏院狀，知宰臣某等奉上尊號，以光洪休，耀列聖之睿圖，表三宮之義訓。凡在生物，孰不歡心。臣某中賀。
臣聞善言天者，必推功於廣覆，善言日者，必詠德於大明。然後物仰元穹，人知景曜。皇王擬象，今古同規。伏惟仁聖文武章天成功神德明道大孝皇帝陛下體天垂蔭，法日流輝，宏上德以纘戎，啟下武而膺運。頃從臨禦，旋致治平，雨塊風條，時推順適，苗螟葉貣，坐致銷亡。是以銀甕石碑，非煙浪井，神而告瑞，史不絕書。且獯鬻為災，周、秦乏策。金行火運，不絕於侵陵。瀚海陰山，幾渝於約誓。而敢乘衰運，來犯昌朝。陛下乃赫以天威，授之宏略，一伐而單於僅免，三鼓而貴主來還，滅大邦之仇讎，攄累聖之忿憤。及晉陽逐帥，代馬新羈，陛下又浚發宸襟，委諸廟畫。浹辰而前軍就路，逾月而元惡膏碪，靜豐沛之遺疆，舉陶唐之故俗。蕞爾潞子，複生孽童，脫縗冀恩，上柩拒詔，據九折之險，有五州之人，藪澤逋逃，糞土租稅。陛下又遠揚神斷，深詔徂征，合鎮魏之強藩，出韓彭之銳將，夷其巢窟，去彼根株，清明皇之舊宮，複金橋之故地。曾非曠歲，集此丕功。固已至化潛融，事光於玉版；元機獨運，溢於瑤編。
況又誌切希夷，道存衝漠。慕遺蹤於姑射，載動堯心；思順請於崆峒，欲勞軒拜。遠揚聖祖，載佇神孫，俾異法皆祛，多門就掩。麟殿正元元之座，鳳書招黃老之徒。將以休有萬齡，臨茲兆眾，使鹹踐壽昌之域，俱遊富庶之鄉。巍乎煥乎！盛矣美矣！故得人祇協欲，華夏均懷，願加尊顯之稱，以報財成之美。宰臣等果能陳大義，允建鴻名，伊尹暨湯，鹹有一德，咎繇謨禹，克纘九功，述盡善於王猷，標具美於帝籙。南山稱壽，北辰降光，永終無極之年，長奉上清之號。臣幸丁昌運，方守洛京，空深戀闕之誠，不在稱觴之列。舉頭見日，雖悲千里之遙；側管窺天，且慶百年之幸。無任徘徊望闕蹈舞踴躍之至。
草土臣瓘言：今月某日，某官呂述、某官任疇等至，奉將聖旨，以臣父某官某亡歿，賜吊臣等，並賻贈臣亡父布帛三百匹，米粟三百石者。大夜銜輝，窮泉漏澤，以隕以越，終哀且榮。臣某中謝。臣先臣某，托體元侯，榮名任子，象賢傳劍，餘力攻書。曆七廟而在公，秉二道而非墜。一昨氛興赤狄，兵聚晉城，先臣受律臨戎，忘家徇眾。士卒均食，罔愧於前修；廊廡散金，遠齊乎舊說。上憑玉略，下振軍威，旬月之間，慶捷相繼。並親桴三鼓，躬運九章。如臣弟兄，皆冒矢石。豈意奇功垂立，大願莫從，傳餐失時，衉血成疾，奄至凋落，長違盛明。此皆由臣等抱釁既深，就養無素，遂延家難，仰惻宸襟，止偷生於晷刻，亦何顏於天地。伏惟皇帝陛下悼深撫幾，悲軫聞鞞，降憫惻於上公，厚賻禮於遺體。昔魏優死事，止分食邑之餘；漢養孤兒，但有羽林之聚。方於今日，惟愧推恩，叫號失容，戴履無所。軍前結草，必自於幽靈；石上澆鬆，敢忘於遺訓。無任感恩荒殞之至。
右。今月某日，中使某至，奉宣恩旨，賜臣手詔一通，兼前件端午紫衣、銀器、百索並大將衣者。乾文昭融，睿賜稠疊，恩生望外，榮積懼中。臣已當時宣布給散訖。伏以正陽令月，端午佳辰，渥澤合止於勳賢，錫賚宜先於戚屬。臣遠臨東魯，久去上京，豈望仁時，同躋壽域。八行明詔，伏讀而不啻千鈞；一襲輕衣，跪捧而若無三伏。況又彩縷出仙蠶之繭，貞金凝姹女之魂，持可戒盈，帶堪延算。豈微臣獨忝，在列校不遺。華楚成行，永願千春而奉聖；綿長共保，常期五日以沾恩。臣與大將等無任感激懇悃之至。
右。臣聞藩方舊德，臣子私懷，將稱慶於天朝，必展儀於土貢。伏惟皇帝陛下道苞乾象，德總坤靈。肇自元正，載康福履，九廟不忘於繼誌，兩宮無闕於問安。鼓舞萬靈，波濤四國，驗推測則鹹如周卜，聽祝辭而皆若華封。臣坐擁伏熊，行驅畫隼，值一人之有慶，當春日之載陽。心但葵傾，跡猶匏係，伏蒲之覲謁未果，獻芹之誠懇空深。況又地邇宸居，俗薰儉德，更無玉帛，以率梯航。前件石器等，瑞匪土硎，珍慚甗磬，並取諸地產，皆勒以工名。茯苓茯神等，品載仙經，奇標藥錄。通靈祛疾，不惟色若凝脂；延壽安神，豈是心如枯木。幹冒陳進，無任兢惶雲雲。
右件官流慶相門，策名詞苑，當仁罕讓，見義敢為，符彩極高，涯涘難挹。臣前任已奏為判官，臨事而每見公方，與語而每相宏益。今臣寄分團結，任切訓齊，將奉廟謨，實在賓彥，伏請賜守本官充臣團練判官。
右件官洛下名生，山東茂族，仁實堪富，天爵極高，妙選文場，亟仕侯國，珪璋特達，蘭杜芬馨。今臣廉問大藩，澄清列部，藉其謨畫，共讚朝經，伏請賜守本官充臣觀察判官。
右件官文囿馳聲，賓階擅美，口含言瑞，身出禮門。前任已奏為判官，馭下而和易不流，臨事而貞方有執。今臣移參國用，務切軍需，實假平均，以同計畫。伏請賜守本官充臣觀察支使。
右件官博涉典經，該核流略，自魯壁所壞，汲塚之藏，三篋能知，五車盡究。加之文采，兼以器能。前者為臣屬寮，常在州推獄，明斷而不容吏黠，哀矜而莫有人冤。今者團練之司，稽巡是切，直思獎效，非敢用情，伏請依資賜授法官，充臣部團練巡官。
以前件狀如前。伏以長人者必以吏分勞逸，開幕者亦用士為輕重，若不樹人，何以報國？況臣素無勳效，謬竊寵榮，至於賢才，敢吝筐篚？前件官並推賓彥，堪讚藩條，伏希殊私，盡允誠請。謹錄奏聞，伏聽敕旨。
右。臣伏以浴蘭令節，采艾嘉辰，百辟合祝於堯年，萬方宜修於禹貢。臣方夙駕之部，馳傳出關，欲獻琛而未識土宜，願祝壽而已悲日遠。前件馬伏櫪斯久，著鞭亦多，粗覺柔馴，未嚐奔逸。雖非龍孫驥子，邈一舉以絕塵；願陪月駟雲螭，慶千嘶於扈蹕。幹冒宸扆，無任兢惕之至。
右。得本道進奏院狀報，今月日，皇帝禦宣政殿，受冊尊號為仁聖文武至神大孝皇帝。禮畢禦丹鳳樓，大赦天下者。當時集軍州官吏等丁寧宣示訖。鴻名有赫，慶澤無偏，上光宗廟之明靈，下慰蒸黎之欽屬。功勞必表，逋負鹹蠲，出縲係於狴牢，複流竄於魑魅。撫安鰥寡，存省耄期，有國之闕政鹹修，前代之遺文必舉。此皆相公富皋夔之事業。秉伊說之材謀，協讚神功，導宣睿化，符瑞遝至，天人允鹹，慶雲非煙，浪井不鑿。然後率多士，陳大儀，致君於堯舜之前，驅俗於勳軒之上，四維仰化，萬國承流。況某忝典州兵，嚐聞廟算，雖阻陪班列，亦遠接歡呼。鳳闕雙標，應開天上，雞竿百尺，想在日邊。顧奮飛而不能，亦攀望而何及。無任抃躍之至。
右。臣伏奉今月某日制書，加賜臣階朝散大夫者。榮從日下，恩自天中。臣聞周室設官，實重大夫之號；漢臣異禮，則加朝請之名。若臣者，辨乏談天，文非擲地，貪叨華顯，綿曆光陰。當陛下禦極之初，分陛下憂人之寄。金章紫綬，已塵求瘼之榮；崇級清階，更切升高之望。循揣斯久，怔忪莫寧。惟當勤奉詔條，所希粗贖官謗。誠深感勵，情切違離，犬戀主而空深，蚊負山而何力。無任感恩望闕結戀屏營之至。
臣得當管瀘州官吏百姓李繼等，及瀘州所管五縣百姓張思忠等，並羈縻州土刺史韋文賞等狀稱；前件官到任已來，勵精為理，多方以蘇疲病。況郡連戎僰，地接巴黔。作業多仰於茗茶，務本不同於秀麥。宗禮❥❥❥❥❥❥❥❥❥❥貊之邦，粗識囷倉之積。伏冀宸嚴，俯哀縣道，特許量留宗禮更一二年。
右。今月某日，中使某至，奉宣恩旨，賜臣前件敕書、手詔、官告者。已準詔旨示軍吏僧道耆老等。其官告已差押衙某奉表陳讓訖。
臣才謝適時，知非周物。承私門有後之慶，當大朝猶宥之恩，頡頑漸高，騰淩必遠。雕蟲可恥，揚子雲不以為文；跨馬莫能，杜元凱於何稱武。遂叨旗鼓，及建麾幢。南犯瘴煙，遠提龍戶；西當爟火，密控犬戎。臨長萬人，董齊千乘，可以專殺，未嚐負租。況又榮假冬卿，顯分霜憲。軍前列秦時禦史，幕下辟漢日郎官。碧落仰瞻，已參星象；丹霄回望，了別塵泥。滿盈之戒是虞，富貴之願斯足。而九國未至，六戎尚存。闕懸槁街，阻作飲器。礙白環之貢獻，隔青鳥之神仙。閱軍實而眥裂兵符，視戰格而發衝武弁。苟拘司敗，已漏嚴科，豈可授列五兵，任兼八座？詔開垂露，降自天家；中使飛星，來從日域。紫泥猶濕，黃紙未乾。宣傳而誰則懦夫，感激而孰非死士？固不合更稽成命，重曠殊恩。竊以君人者在度材而命官，臣下者宜論功而受賞。《易》憂且乘，《詩》戒斯亡。上斁彝倫，下招顛隕。實關國柄，非止臣身。是敢輒黷冕旒，亟陳章疏。言之必可，顓孫寧忘於書紳；汗出而收，漢祖何妨於銷印？
伏惟皇帝陛下深回睿鑒，曲被鴻慈，從國僑讓邑之言，獎成季辭卿之誌。俾無賞（疑）僭，以激當官。倘粗得揚威，稍能陳力，恢複河右，收禹貢之地圖；蕩定隴西，發皇唐之祖業。則亦不敢更辭竹帛，複拒鼎彝。明神所知，丹慊具在。臣不勝感恩陳乞悃款屏營之至。
右。臣當道，最近寇戎，實多蹊隧。每當寒凍，須有堤防。今才畢秋收，未甚霜降，井泉不合，草木猶滋。雖已及時，未宜縱火。臣已散帖諸鎮訖。候皆黃落，即議焚除。稍越舊規，不敢不奏。謹錄狀奏。
右。某月日，中使某至，奉宣聖旨，賜臣及大將兼諸鎮防秋兵馬等，前件敕書、手詔並冬衣者，臣並已準詔旨宣示給散訖。恩極解衣，榮加降璽，戴山未重，負日非暄。臣謬領藩垣，適當戎狄，唯憑廟算，粗振軍威。絕漠獵回，幸無警急；高烽火過，但報平安。直以地勢多陰，川形稍背，三伏常聞於屏箑，九秋尋訝於垂繒。代馬蹔嘶，隴山無葉，燕鴻未過，涇水先冰。是以每降王臣，仍迂禦筆，緘封垂露，寵錫禦冬，非玉女裁成，即仙人織出，徒驚在笥，莫匪因針。始顧孱微，深懼不勝冠帶；旋蒙被服，便如能執幹戈。遍逮軍前，曆沾麾下，達喜氣而陳根複秀，動歡聲而蟄戶潛開，華楚成行，曳婁塞路。其山南宣歙三道大將等，雖久居炎燠，不慣嚴凝，亦既更衣，皆忘易地，賈餘勇而例思盡敵，感鴻私而鹹願殺身。各限征行，不獲陳謝。臣與大將等無任瞻天戀闕感恩屏營之至。
右。臣伏準禦史台牒，奉恩旨，以臣不先覺察妖賊賀蘭進興等，宜罰兩月俸料者。伏以霧市微妖，潢池小寇，有乖先覺，上黷宸聰。昔漢以捕盜不嚴，猶加黜削；晉以發奸無狀，亦峻科條。豈若皇帝陛下恩極好生，德惟宥過，與其漏網，止以罰金。臣與寮屬等無任戴恩宥罪屏營之至。
右。臣伏準某年月日敕，內外文武上後三日，舉一人自代者。臣伏見前件官欒郤舊族，鄒魯名儒，鏡納無私，山高不讓，而又循牆戒切，銘座規深。蘭省辭榮，竹符出守，漢悲來暮，晉有去思，晦而轉彰，凂而尢白。既還綸閣，複掌禮闈，人驚吞鳳之才，士切登龍之望。及司版籍，以副地官，比按西羌，孤忠靡失，居然國器，實映朝倫。今沔水無兵，武昌非險，用為廉問，尚鬱廟謀。臣所部乃秦、韓戰代之鄉，周、鄭交圻之邑，軍逾千乘，地控三州，若以代臣，必為名將。敢希睿澤，曲遂愚衷，俾寬竊位之譏，冀獲進賢之賞。幹冒陳薦，無任兢越，謹錄奏聞，伏聽敕旨。
右件官早中殊科，榮推雅度，弦柔以直，濟伏而清。頃佐憲台，且丁家難，當喪而齒未嚐見，既祥而琴不成聲。逮此變除，未蒙抽擢。臣頃居鎮守，琮已列賓僚，謀之既臧，剛亦不吐。願稽中選，榮借外藩，伏請依資賜授憲官，充臣節度判官。
右件官言思無邪，學就有道，屢為從事，常佐正人。加以富有文辭，精於草隸，儶而且檢，通亦不流。臣所部稍遠京都，每繁章奏，敢茲上請，乞以自隨，伏請依資賜授憲官，充臣節度掌書記。
右件官魯國名儒，{非邑}鄉右族，鬆寒更翠，馬老不迷。臣昔忝鑿門，辟為記室，屬辭而宿構無異，論兵而故校多歸，委以前籌，見其餘地。伏以前任大理評事，已三十三個月，比於流輩，已是滯淹，伏請特授憲官，充臣觀察支使。
右件官藏器於身，為仁由己，齊莊難犯，勁挺不搖。臣任切拊循，務繁稽勾，思留仙尉，以重賓階，伏請依資改授一官，充臣節度巡官。
以前件狀如前，臣四朝受任，三鎮叨榮。慕碣石之築宮，廣延儒雅；效西河之擁篲，樂得賢才。韓琮等並無所因依，不由請托，久諳才地，堪列幕庭。伏希殊私，盡允誠請，謹錄奏聞，伏聽敕旨。
右。臣伏準某年某月日敕，內外文武官上後舉一人自代者。伏見前件官{非邑}鄉茂族，洛下名生，處家國以必聞，善兄弟而無[QL50]。而又南翬輝彩，東箭含筠，身先較藝之場，首出觀光之籍，從外府而允稱賢佐，立中台而克號清郎。洎時急昌言，官登大諫，楊阜常規於法服，陳群盡削其封章，實於不咈之朝，能守勿欺之旨。臣所部俗分蠻徼，地控越城，藉威略以靖封隅，資簡惠而安疲瘵，願回殊渥，以授當仁，豈微敬仲之才，兼有伯遊之長。俯從牢讓，克免曠官，特冀宸嚴，曲垂矜許。幹冒陳請，惶越無任。
右。臣得進奏官某狀報，臣所奏盧某等二人，奉某月日敕旨，賜授前件官充職者。臣謬當廉印，合啟幕庭，撫魚罩以興懷，懼羖皮之廢禮。盧戡與臣同年登第，少日論交，學富文雄，氣孤誌逸，玉清真知則為樂，女舒脫以求媒，實懷難進之規，不起後時之歎。任繕幼學孝悌，潔靜精微，得君子之時中，友鄉人之善者，匪因請托，實自諳知。皇帝陛下俯照遠藩，鹹加命秩，南台貼職，延閣分班，使戡有紆朱之榮，繕無衣白之見。已經聖鑒，可謂國華。冀收規畫之功，共奉澄清之寄。不勝感恩荷聖之至。
以前件狀如前，伏以臣所部控聯谿洞，參錯蠻髦，水接重湖，山當五嶺，縱有天官注擬，多緣地理幽遐。或不出上京，已發徒勞之歎；或蹔來屬邑，即聞歸去之辭。既經久而不謀，亦柔良而曷寄。臣謬膺廉部，慮在曠官，儻旬朔以無言，則賦輿而必闕。前件官或膏粱遺胄，或英俊下寮，雖寓遐陬，久從試吏。假之銅墨，有意於鳴琴；委以簿書，不羞其棲棘。既聞績用，合有甄升，一則複遠俗之凋殘，一則輕微臣之憂責。苟事因請托，跡涉貪殘，將有負於斯人，豈敢逃於舉主。伏希卑聽，鹹賜即真。千冒宸嚴，無任兢越。
使當道先準詔發遣行安南行營將士五百人，其月糧錢米，並當道自般運供送者，右臣當道係敕額兵數隻一千五百人，內一千人散於西原防遏，三百人扭在邕管行營，入界內分捉津橋，專知鎮戌。計其抽用，略無孑遺。至於堅守城池，備禦倉庫，供丞職掌，傳遞文書，並是當使方圓衣糧，招收驅使，其安南行營將士，皆是敕額外人。
又當管去安南三千餘裏，去年五月十五日發遣，八月二十日至海門，遭惡風漂溺官健一十三人，沉失器械一千五百餘事。其年十二月六日，差綱某等般送醬菜錢米，今年五月八日至鳥雷，又遭颶風，打損船三隻，沉失米五百餘石，見錢九十貫。其月十八日至昆侖灘，又遭颶風，損船一隻，沉失米一百五十石，至今薑士贄等尚未報到安南。臣到任已來，為日雖淺，懸軍在遠，經費為虞。竊檢尋見在行營將士等，從去年六月已後，至今年六月已前，從發赴安南，用夫船程糧及船米賞設，並每月醬菜等，一年約用錢六千二百六十餘貫，米麵等七千四百三十餘石。大數雖破上供，餘用悉資當府。不唯𥚹匱，且以遐遙。有搬灘過海之勞，多巨浪颶風之患。須資便信，動失程期。臣忝守戎行，不勝憂結。伏以裴元裕既開邊隙，又乏武經。抽三道之見兵，備一方之致寇。曾無戎捷，徒曜軍容。昔者淮陰驅市井之人，尚能破敵；晉伯假紀綱之仆，亦不常留。苟元裕能均食散金，絕甘分少，便可收功於故校，豈資別立於新家？側聞容廣守臣，亦欲飛章上請。臣緣乍到，未敢抗論。已牒韋廑李比，並牒元裕，請詳物理，續具奏聞。伏惟皇帝陛下道邁羲勳，盛加華夏。南蠻以茲脆弱，宜慕聲猷。伏乞特詔元裕，使廣布仁聲，遠揚朝旨。無邀功以生事，勿耗國以進兵。庶令此境之人，無擁思鄉之念。唯茲裁照，實屬皇明。
今前綱薑士贄等，沉失至多，遲留未達，複須遣使，以續見糧。雖欲無言，懼不集事。儻未蒙恩允，特賜抽還。則長慶二年，安南有奏請借便當軍糧米五千石，經略使王承業請一二年內勸課輸填。頻有文符，並未支送。伏乞天恩憫其州鄉闕乏，哀以海路漂淪。且新（疑）安南並還欠米，庶行營將士等，得存宿飽，無乏晨炊。臣所守藩方，粗獲通濟，謹錄奏聞，伏聽敕旨。
使當道將士及管內昭、賀等州軍士共二千一百二十六人，準去年五月五日制，敘勳階使司去，今年四月二十五日，具將士姓名及甲授年月日申省訖。右。臣當道將士等，遠當戎寄，式控遐陬。乘解慍之和，寧親矢石；望拱辰之列，實隔煙波。近者朝廷奄靖北方，惟荒東道。當陰山之哭虜，靡效纖埃；及天井之摧凶，不橫寸草。徒以皇帝陛下非煙結彩，露流光，向明才及於鳳樓，布澤遠沾於蠻徼，固合同成國慶，共稟朝榮。伏以當管近無豐年，亦經小水，海上有分屯之卒，邕南有未返之師。歉冗食於居人，困裹糧於戎士。臣初叨廉問，方切拊循，雖拾綴升階，各思受寵，而濡毫執簡，無以為資，仰慮後期，敢忘積懼。伏見比者諸道有物力未足者，聖恩洪貸，許且權未敘錄，竊緣往例。冒此上陳，伏冀天慈，曲垂矜許，臣與將士等無任感激冒昧戰越之至。
