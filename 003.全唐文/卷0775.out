伏見恩制，相公以五月十九日登庸。清廟降靈，蒼生受福，動植之內，歡呼畢同。某下情不任忭賀踴躍之至。相公稟潤鹹池，承光太極，業傳殷相，族預同盟，為群生之司南，作九流之華蓋。自頃文場鞠旅，冊府揚鑣。坐奮英詞，折班馬之方駕；入陳嘉話，納晁董之降旗。百家無抗禮之人，六藝絕措詞之士。
一昨秋官分寵，風憲兼司，克揚典刑，肅整嚴裁。重以潞潛逆孽，帝命遄征。賁赫之告變雖來，蒯徹之說詞未已，人懷顧望，師有逗留。相公斂笏忘家，單車就路，明宣朝旨，密授兵機，謀窮《遁甲》之精，辯得《鈐經》之要。遽使戎臣釋位，謀士資忠，凶渠計盡而就誅，逆當死前而知悔。太行九折，複連洛宅之封疆；啟聖千門，更降明皇之歎息。寧聞伐善，愈恐書勳。魯司寇三日之間，戮正卯於兩觀之下；漢司隸一旬之內，取張朔於合柱之中。並罪得匹夫，功非方麵，苟將擬議，良匪同途。而又代朔舊戎，沙陲小梗，既謀元帥，果在賢王。相公複以全謀，副司戎重。遠揚威畫，尋以懷柔。箋函屢獻於懿宗，氈罽亟征於內府。雖西京哲輔，例有重封；東晉元僚，率多兼領。亦罕有下韝必中，投刃皆虛。曠百代以求人，誰一日而爭長？今果允扶下武，顯踐中樞，讚光宅之大猷，調複古之元氣。
往者傅岩佇相，唯升版築之夫；渭水載占，正獲竿緡之叟。又豈若相公，本枝分慶，出自（疑）流輝，襲康叔之親賢，稟太邱之道德。蕭何家諜，不聞代有鼎司；鄧禹外門，詎是族傳宰匠？苟非君子之澤，寧光史氏之書。佇見扶祐休期，修明盛禮。南鶼東鰈，徒頒饗帝之羞；魯甸梁山，待瘞事天之檢。
某嚐因薄伎，猥奉深知，麟角何成，牛心早啖。及茲沈滯，獲蔭燮調，瞻絳帳以增懷，望台星而興歎。昔吳公薦賈，非宜銓管之司；孔子鑄顏，未是陶鈞之力。比誼恩重，方淵感深。嗟睹奧以未期，但濡毫而抒懇。崔氏之乃心紫闕，陳生之思入京城。千古揆懷，一時均慮，臨風托使，指景依人。柱礎成潤於興雲，轍鮒何階於泛海。下情無任忭賀踴躍攀戀感激之至。
不審近日尊體何似？彼州是號奧區，又稱勝概。羊叔子之事業，方為用武之邦；庾元規之風流，更是徵文之地。人強而壽，氣厚且深。伏計戎律既貞，詔條盡舉，峴山同峻，漢水俱清。遠想亭皋，如飛木葉。柳宮務間，蓮幕才多。杜鎮南魯史之餘，山太守習池之宴，非留車允，即送範雲。歌郢中繞雪之妍，舞江上弄珠之態，樂而不極，歡且無荒。況彼親鄰，又其令季。當時鈞軸，已相推於弟瘦兄肥；此日藩方，複共慶於家齊國理。外威諸夏，內屏明廷。昔晉室簪纓，宋朝人物，謝萬已稱富貴，孟昶尋處威權。而安石東山，尚為匹士；彥重白屋，猶是布衣。未有鴻雁成行，鶺鴒接翼，入共鏘金鳴玉，出聯大邑高封，擁甲多逾萬人，列土盡方千里，政同魯、衛，地則冉康，方將稟慶於高廟之靈，誰敢不忠於大君之側！某爰初筮仕，即奉光塵，接班固於蘭台，陪束皙於東觀。悲歡三紀，契闊四朝，算存歿之途，數吊慶之問，永惟庇賴，獨在高明。而方限山川，遠違門館，向風慕義，鏤骨銘心。儻蒙識以後凋，知其不諂，敢以尊主安人之誓，遠承左提右挈之恩。下情無任瞻望攀戀之至。
伏奉別紙榮示，伏承以所撰武宗一朝冊書誥命並奏議等一十五軸，編次已成，爰命庸虛，俾之序引。捧緘汗下，揣已魂飛。久自安排，方見仿佛。作《春秋》而救亂，由有素臣；刪《風》《雅》以刺時，寧遺《小序》？式蒙善誘，安敢固辭。伏惟武宗皇帝英斷無疑，睿姿不測，綠疇緝美，瑞鼎刊規。太尉妙簡宸襟，式光洪祚，有大手筆，居第一功。在古有夙構之疑，食時之敏。片辭相炫，小道可嗤，將以擬人，固不同日。榮示中所引國朝文字，實炳儒林。然其間有行實非優，附會成累，終衰鳳德，或露圭瑕。豈若世顯華宗，代光相座，潔隨武之家事，纂鄧傅之門風。廟戰之權，風行於萬里；國儉之禮，日聞於四方。言不失誣，事皆傳信。固合藏於中禁，付在有司，居微誥說命之間，為帝典皇墳之式。某更祈旬月，庶立紀綱，先深鄙陋之慚，已望優容之德。甘瓜苦蒂，必興歎於墨子；羔裘豹袖，足貽刺於《詩》人。荷戴之餘，兢惕又積，伏惟特賜照察。
不審近日尊體何如？尚書居敬行簡，自誠而明，踐履華資，彰灼休問。頃者廉居察俗，露冕臨人。當分陝水旱之餘，控二京舟車之會。空懸竹使，不坐棠陰。閉閤而四民自安，移書而百城向化。爰歸司會，是總掄材。且去四總、八達之謠，鄙拔十得五之少。不容私謁，大辟公途，論辯有光，訾相無失。蔡廓之不署紙尾，王惠之莫發書封，欲以儗人，實在異日。固合便登台座，光讚帝謨。蓋以德水名都，條山巨鎮，北控並、代，東接周、韓，作皇都之股肱，擁朔方之兵甲。是以蹔勞大旆，惠此一方，浹以仁聲，先之和氣。昔何武之揚州入輔，黃霸自潁川登庸，今古一時，賢哲相望。側聆後命，是亦非遙。某早獲趨承，常深獎眷，末由祇謁，無任馳誠。
王十二郎、十三郎扶引靈筵，兼侍從郡君，今年八月至東洛訖。聲塵永已，門館依然。仲宣非女婿之才，昔慚劉氏；安仁當國士之遇，今感戴侯。仰計交情，良深軫悼。下情不任感慟之至。
王十二郎、十三郎扶引靈筵，兼侍從郡君，今年八月至東洛訖。聲塵永已，門館依然。仲宣非女婿之才，昔慚劉氏；安仁當國士之遇，今感戴侯。仰計交情，良深軫悼。下情不任感慟之至。
昨者伏蒙恩造，重有沾賜，兼假長行人乘等，以今月十日到上都訖。既獲安居，便從常調。成茲誌願，皆自知憐。伏以無褐無車，古人屢有；饋飧受館，諸侯不常。皆才可持危扶顛，辯或離堅合異。尚有曆七十國而不遇其主，曠五百歲而方希一賢。道之難行，運不常會，苟至於此，知如之何？某始在弱齡，誌惟絕俗，每北窗風至，東皋暮歸。彭澤無弦，不從繁手；漢陰抱甕，寧取機心？岩桂長寒，嶺雲鎮在，誓將適此，實欲終焉。其後以婚嫁相縈，弟兄未立，陽貨有迷邦之誚，王華生處世之心。靡顧《移文》，言從初服。
幸李公之閽者，不拒孔融；讀蔡氏之家書，未歸王粲。粗聞六蔽，聊玩九流，行與時違，言將俗背。方朔雖強於自舉，匡衡竟中於丙科。駕鼓未休，搶榆而止。然竊觀古昔之事，遐聽上下之交，有合自一言，獎因片善，不以齒序，不以位驕，想見其人，可與為友。近古以降，斯風頓微，處貴有隔品之嚴，於道絕忘形之契。中間柳澹年猶乳抱，李北海因與結交；裴逖跡困泥塗，王右丞常所前席。時之不可，人以為悲，愚雖甚微，頗向斯義。自頃升名貢籍，廁足人流，未嚐輒慕權豪，切求紹介，用脅肩諂笑，以競媚取容。袁生之門，但聯有雪；墨子之突，曾是無煙。每虞三揖之輕，略以千鈞自重。
閣下念先市骨，誌在采葑，引以從遊，寄之風興。玳筵高敞，畫舸徐牽，分越加籩，事殊設醴，憐賈生之少，恕禰衡之狂。此際舉觴而恨異漏卮，對案而慚非巨壑。謝家東土，延賓而別待車公；王令臨邛，為客而先言犬子。彼之榮重，殊謂寂寥。伏聞聲塵，已移弦晦。隋王朱邸，方同故掾之心；燕地黃金，更落他人之手。追攀未及，結戀無任，瞻望門牆，若在霄漢。伏惟始終識察。
某頃以聲跡幽沈，音輝懸邈，空滅許都之刺，竟乖梁苑之遊，於服義而徒深，顧歸仁而尚阻。今幸假塗奧壤，赴召遐蕃，越賈生賦鵩之鄉，過王子登樓之地。豈期此際，獲奉餘恩，而又詢劉、苑之世親，問欒、卻之官族，優其通舊，降以清談。言念古人，重難兄事。季布始拜於袁盎，蕭何近下於周昌，將用比方，彼有寥落。徒迫於祇役，嚐抱沈屙，空思韋曜之榮，莫及孔融之酒。遂不得仰沾美祿，一中聖人，歌山簡倒載之歡，暗定國益明之量。草戚上道，徘徊樂鄉，況蒙衛以武夫，假之駿馬。前騰郢路，卻望漢皋，俯緣逐逐之姿，翻阻遲遲之戀。封箋寫邈，下筆難休。尚書三兄鎮靜上遊，儀刑群後，平南讓勇，征北推能。固當已注宸襟，即歸台席。夫歲星降氣，嵩嶽生神，苟鼎飪之可逃，則天爵而何寄？伏惟特以蒼生為慮也。某材誠漏薄，誌實辛勤，九考匪遷，三冬益苦。引錐刺股，雖謝於昔時；用瓜鎮心，不慚於前輩。倘得返身湖嶺，歸道門牆，粗依鳴益之餘，以奉陶鎔之賜。則尚可濡毫抒藝，殺竹貢能，記錄咎繇之謨，注解傅岩之命。庶於此日，不後他人。伏惟始終識察。
某疾穢餘生，偶存晷刻，豈期妻族，亦構禍凶。故司徒公內行政聲，鬱為人傑。一昨奉辭伐罪，克壯其猷，躬節鼓旗，親臨矢石，家財給於公用，子弟散於行間，始退舍以致師，終設奇而覆寇。敢問古之名將，何以加焉？安知垂立大功，遽茲薨落，伏弦撫斂，實有遺音，行路之人，莫不相吊。某窮辱之地，早受深知，遂以嘉姻，托之弱植。雖冶長無罪，堪成子妻之恩；而呂範久貧，莫見夫家之盛。今則車徒儼散，棟宇蕭衰，撫歸以興懷，吊病妻而增歎，酸傷怨咽，敢類他人！伏以姻懿年深，交遊跡密，遠味複圭之美，當追命駕之恩。謁敘末由，悲慨無地。
不審跋涉道路，尊候何似？伏計不失調護。先皇以倦勤厭代，聖上以睿哲受圖，係萬國之往居，集兆人之悲慶。況二十五翁尚書望兼勳舊，地屬親賢，績久著於藩垣，任合歸於陶冶。今者果應急召，鹹副僉諧，凡在有心，莫不延頸。竊料皇闈入謁，紫殿承恩。睹山邱之端容，眷鼎角之殊相，便當講惟新之政，備爰立之儀。伏惟促動前騶，速光後命。發仲父新柴之井，運留侯前箸之籌。允讚昌圖，亟登壽域，天下幸甚。某猥以庸薄，厚沐恩憐。荏苒光陰，纏綿詞旨，難屯少裕，違奉淹時。家艱頻臻，人理中絕，未經殞訴，莫獲析迎。仰望清光，實動丹款，伏惟特賜恩照。
某行己及鄧州，回望門闌，如隔霄漢，感知佩德，不任血誠。某揣摩莫聞，疏拙有素，侍郎獎其薄伎，夙降重言。而時亨命屯，道泰身否，屬茲淹躓，不副提攜。今者萬里銜誠，一身奉役，湖嶺重複，骨肉支離。交廣之歎袁忠，荊蠻之悲王粲。思人撫事，古亦猶今。惟當幽禱鬼神，明祈日月，伏願榮從司計，入讚大猷，鼓長楫以濟時，運洪鈞而播物。則某必冀言還上國，來拜恩門，一吐漢相之茵，一握周公之發。斯願畢矣，伏惟圖之。伏計亦賜念察。薛郎先輩，早敦分好，實慕風規，是敢托以緘題，致之幾案，就有心懇，資其口陳，攀戀之誠，輸罄無地。
不審近日尊體何如？伏計不失調護。昔周以塚宰治國用，漢以丞相領軍儲，典故具存，選倚為重。侍郎自膺新寵，益副僉諧。竊計旬時，便歸樞務。某幸因科第，受遇門牆，辱累已來，孤殘僅在。箋封曠絕，歲序淹遐，棄席遺簪，托誠無地。伏許亦賜哀察。至冬初赴選，方遂起居未間，下情不任攀戀。
某文非勝質，黠不半癡，辛勤一名，契闊九品。獻書指佞，遠愧南昌；懸棒申威，近慚北部。竊思頃者伏謁於遊梁之際，受知於入洛之初。彭羕自媒，率多徑進；禰衡懷刺，幸不虛投。爾後以地隔仙凡，位殊貴賤，十鑽槐燧，一拜蓮峰。眄睞未忘，吹噓尚切，已吟棄席，忽詠歸荑。倘或求忠信於十室之間，感意氣於一言之會。聖人門下，不聞互鄉；童子車中，匪輕壯士。則猶希薄伎，獲蔭清光，雖曠闕於門牆，長仿佛於旌棨。驥疲吳阪，已逢伯樂而鳴；蝶過漆園，願入莊周之夢。下情無任攀戀感激之至。
不審自到鎮尊體何如？德修於身，功及於物，伏料福履，常保康寧。皇帝體上聖之姿，膺下武之慶，爰從近歲，式建崇功，岱北清夷，山東靜謐。雖神謀獨運，首開樽俎之間；而國用取資，終賴江湘之入。今者方體三革，欲鑄五兵。燧火庖犧，鴻名肇建；明台衢室，鳳曆將新。固當繁省以正幽明，更中外而化勞逸。有周室分陝之相，有漢庭就國之侯，則必夢想外藩，東來群後。以文武兼資者持政柄，以理行尢異者講化原，實惟明公，合首列辟。伏惟為國自重。某叨蒙恩顧，頗漸歲時，瞻賴之誠，造次於是。伏惟特賜信察。
今早七弟遠衝風雪，特迂車馬，伏蒙榮示，兼重有恤賚，謹依命捧受訖。某才不足觀，行無可取，徒以四丈頃因中外，最賜知憐。極力提攜，悉心指教，以得內誇親戚，外托友朋。謂於儒學，而逢主人；謂於公卿，而得知己。竊當負氣，因感大言。豈謂今又獲依門牆，備預賓客，禮優前席，貺重承筐，欲推讓而不能，顧負荷而何力？倘或神知孔禱，師恕柴愚，玉真而三獻不疑，女貞而十年乃字，粗期率勵，以報恩知。伏惟特賜鑒察。
祗承人回，伏奉誨示，並賜借騾馬及野戎館熟食草料等。將遠燕昭之台，猶入鄭莊之館，退自循揣，實逾津涯。況又恤以長途，假之駿足。一日而至，借車非類於東方；千里以遙，乘騾更同於薊子。拜違漸遠，負荷彌深，還望恩光，不勝攀戀。
祗承人回，伏奉誨示，並賜借騾馬及野戎館熟食草料等。將遠燕昭之台，猶入鄭莊之館，退自循揣，實逾津涯。況又恤以長途，假之駿足。一日而至，借車非類於東方；千里以遙，乘騾更同於薊子。拜違漸遠，負荷彌深，還望恩光，不勝攀戀。
學士長離耀彩，仁壽含明，奮詞鋒而赤堇慚铓，鈞雅音而泗濱韜響。才逾壯室，榮入禁林。況自近年，仍多大政，藩方逆豎，夷虜饑戎，於雷霆赫怒之時，在朝夕論思之地。謀惟入獻，事隔外朝，載觀掃蕩之勳，密見發揮之力。便當輟於內署，錫彼庶方，推《禹謨》《殷誥》之文，讚堯日舜風之化。伏惟為國自重。某早遊德宇，嚐接恩門。童冠相隨，陪舞雩於沂水；星灰未幾，隔高宴於柏梁。蘭薄懷芳，瑤波佇潤，竊期光價，微借疏蕪。濡筆臨箋，不勝丹慊。
二十一翁儒學上流，簪纓雅望，自還郡印，複坐卿曹。激水摶風，匪伊朝夕，不謂複行萬里。又擁再麾。竊料徵還，不出歲杪。馬伏波遠征交阯，去曆三年；葛丞相深入不毛，時當五月。苟夙夜匪懈，即福祿無疆。區區下情，誠望在此。某方臥屙一室，收跡他山，仰望伏熊，但羨飛鳥。下情不任結戀之至。
舍人發揮帝業，潤飾王言。三代典謨，燠然明具；兩漢文雅，庸可比儔。今者運屬長君，理當哲輔，固以複中書之典法，法舉政事之本根，讚助嘉猷，裨成睿化，則書辭典冊，乃綸閣之餘事也。況舍人以至公禦物，盛德當官，率周廟之駿奔，極漢庭之議論。佇見顯司樞物，允致升平。況在諸生，倚望猶切。某淹滯洛下，貧病相仍，去冬專使家僮起居，今春亦憑令狐郎中附狀。伏審職業殷重，朝直頻繁，雖榮翰之未臨，敢遺簪之或忘？某疏愚成性，采和難移，徒以頃蒙舍人獎以小文，致之高第。果成荒棄，上負維持，無田可耕，有累未遣。席門晝永，或曠日方餐；蓬戶夜寒，則通宵罷寐。懷書竊愧，拂硯增悲，違奉音徽，若隔霄漢。量陂結戀，但傾鳧藻之誠；德宇近心，尚阻燕泥之托。下情無任攀戀感激之至。
違闕稍久，結戀伏深。前月獲望門牆，值有賓客，吐辭未盡，受顧如初。某孤僻寡徒，懶慢成性。虞生治《易》，眾論同侵；揚子草《元》，當時共笑。因緣一命，羈絏三年，常賴恩知，免至顛殞。伏以士之營道抱器，處世立名，誠宜俟彼時來，亦在申於知者。內惟庸薄，切有比方。陳蕃甚貧，未欲掃除一室；孟光雖醜，已嚐偃蹇數夫。倚望光輝，實在造次。伏惟終始念察。
陳尊師至，伏承紫極宮中大延法眾，遷受治職，加領真階，景氣晏清，章辭禦徹。此固誠通無始，跡契自然，不然者，又安能於憧憧四達之衢，建眇眇三清之事？某良緣夙薄，俗累多縈。夏秋已來，疾苦相繼。仰瞻道會，有間初心，悔責之來，夙宵斯積。然但以望恩憐所至，乘濟度之因。期於異時，必獲睹奧，同燕昭雖乏於靈氣，陶君亦覬於頑仙。伏惟照察。某十月初始議西上，續勒家僮，齎狀起居，諸具後幅諮。謹狀。
陳尊師至，伏承紫極宮中大延法眾，遷受治職，加領真階，景氣晏清，章辭禦徹。此固誠通無始，跡契自然，不然者，又安能於憧憧四達之衢，建眇眇三清之事？某良緣夙薄，俗累多縈。夏秋已來，疾苦相繼。仰瞻道會，有間初心，悔責之來，夙宵斯積。然但以望恩憐所至，乘濟度之因。期於異時，必獲睹奧，同燕昭雖乏於靈氣，陶君亦覬於頑仙。伏惟照察。某十月初始議西上，續勒家僮，齎狀起居，諸具後幅諮。謹狀。
陳尊師至，伏承紫極宮中大延法眾，遷受治職，加領真階，景氣晏清，章辭禦徹。此固誠通無始，跡契自然，不然者，又安能於憧憧四達之衢，建眇眇三清之事？某良緣夙薄，俗累多縈。夏秋已來，疾苦相繼。仰瞻道會，有間初心，悔責之來，夙宵斯積。然但以望恩憐所至，乘濟度之因。期於異時，必獲睹奧，同燕昭雖乏於靈氣，陶君亦覬於頑仙。伏惟照察。某十月初始議西上，續勒家僮，齎狀起居，諸具後幅諮。謹狀。
陳尊師至，伏承紫極宮中大延法眾，遷受治職，加領真階，景氣晏清，章辭禦徹。此固誠通無始，跡契自然，不然者，又安能於憧憧四達之衢，建眇眇三清之事？某良緣夙薄，俗累多縈。夏秋已來，疾苦相繼。仰瞻道會，有間初心，悔責之來，夙宵斯積。然但以望恩憐所至，乘濟度之因。期於異時，必獲睹奧，同燕昭雖乏於靈氣，陶君亦覬於頑仙。伏惟照察。某十月初始議西上，續勒家僮，齎狀起居，諸具後幅諮。謹狀。
不審至今來尊體何如？伏以冬年例寒，不並常歲，伏惟善加攝護，下情所望。十七郎文華質氣，掩軫輩流，便當一鳴，以赴眾望。舍弟介特好退，龍鍾寡徒，獲依強宗，頓見榮路，忻慰之至，遠難諮陳，伏計亦賜鑒察。十二叔淹留伊洛，已變炎涼，龍蟄存神，鳳翔鑒德，賢人事術，益以彰明，忝預生徒，敢用為賀。某羈官書閣，業貧京都，徒成拜遠門闌，違奉恩教。東望結戀，夙宵匪寧。至來歲專欲求假起居未間，伏惟特賜榮誨。謹狀。
不審至今來尊體何如？伏以冬年例寒，不並常歲，伏惟善加攝護，下情所望。十七郎文華質氣，掩軫輩流，便當一鳴，以赴眾望。舍弟介特好退，龍鍾寡徒，獲依強宗，頓見榮路，忻慰之至，遠難諮陳，伏計亦賜鑒察。十二叔淹留伊洛，已變炎涼，龍蟄存神，鳳翔鑒德，賢人事術，益以彰明，忝預生徒，敢用為賀。某羈官書閣，業貧京都，徒成拜遠門闌，違奉恩教。東望結戀，夙宵匪寧。至來歲專欲求假起居未間，伏惟特賜榮誨。謹狀。
不審至今來尊體何如？伏以冬年例寒，不並常歲，伏惟善加攝護，下情所望。十七郎文華質氣，掩軫輩流，便當一鳴，以赴眾望。舍弟介特好退，龍鍾寡徒，獲依強宗，頓見榮路，忻慰之至，遠難諮陳，伏計亦賜鑒察。十二叔淹留伊洛，已變炎涼，龍蟄存神，鳳翔鑒德，賢人事術，益以彰明，忝預生徒，敢用為賀。某羈官書閣，業貧京都，徒成拜遠門闌，違奉恩教。東望結戀，夙宵匪寧。至來歲專欲求假起居未間，伏惟特賜榮誨。謹狀。
不審至今來尊體何如？伏以冬年例寒，不並常歲，伏惟善加攝護，下情所望。十七郎文華質氣，掩軫輩流，便當一鳴，以赴眾望。舍弟介特好退，龍鍾寡徒，獲依強宗，頓見榮路，忻慰之至，遠難諮陳，伏計亦賜鑒察。十二叔淹留伊洛，已變炎涼，龍蟄存神，鳳翔鑒德，賢人事術，益以彰明，忝預生徒，敢用為賀。某羈官書閣，業貧京都，徒成拜遠門闌，違奉恩教。東望結戀，夙宵匪寧。至來歲專欲求假起居未間，伏惟特賜榮誨。謹狀。
不審至今來尊體何如？伏以冬年例寒，不並常歲，伏惟善加攝護，下情所望。十七郎文華質氣，掩軫輩流，便當一鳴，以赴眾望。舍弟介特好退，龍鍾寡徒，獲依強宗，頓見榮路，忻慰之至，遠難諮陳，伏計亦賜鑒察。十二叔淹留伊洛，已變炎涼，龍蟄存神，鳳翔鑒德，賢人事術，益以彰明，忝預生徒，敢用為賀。某羈官書閣，業貧京都，徒成拜遠門闌，違奉恩教。東望結戀，夙宵匪寧。至來歲專欲求假起居未間，伏惟特賜榮誨。謹狀。
不審至今來尊體何如？伏以冬年例寒，不並常歲，伏惟善加攝護，下情所望。十七郎文華質氣，掩軫輩流，便當一鳴，以赴眾望。舍弟介特好退，龍鍾寡徒，獲依強宗，頓見榮路，忻慰之至，遠難諮陳，伏計亦賜鑒察。十二叔淹留伊洛，已變炎涼，龍蟄存神，鳳翔鑒德，賢人事術，益以彰明，忝預生徒，敢用為賀。某羈官書閣，業貧京都，徒成拜遠門闌，違奉恩教。東望結戀，夙宵匪寧。至來歲專欲求假起居未間，伏惟特賜榮誨。謹狀。
不審至今來尊體何如？伏以冬年例寒，不並常歲，伏惟善加攝護，下情所望。十七郎文華質氣，掩軫輩流，便當一鳴，以赴眾望。舍弟介特好退，龍鍾寡徒，獲依強宗，頓見榮路，忻慰之至，遠難諮陳，伏計亦賜鑒察。十二叔淹留伊洛，已變炎涼，龍蟄存神，鳳翔鑒德，賢人事術，益以彰明，忝預生徒，敢用為賀。某羈官書閣，業貧京都，徒成拜遠門闌，違奉恩教。東望結戀，夙宵匪寧。至來歲專欲求假起居未間，伏惟特賜榮誨。謹狀。
伏承榮加寵命，伏惟感慰。舍人文苞雅誥，道葉皇猷，爛雲藻以敷華，葉天聲而應律。載遷星次，爰奉夏官，煥彩服於蘭堂，耀瓊枝於粉署，女侍使虛薰錦帳，中謁者方奉芝泥。聊用望郎，以為假道，佇當仰承睿旨，近執化權。侶四輔以燮和，合萬錢於供養。某厚承恩顧，未獲趨承，欣賀莫任，瞻戀斯極。
某簪組末流，邱樊賤品，倏忽三載，回一名，豈於此生，望有知己？兗海大夫時因中外，嚐賜知憐，給事又曲賜褒稱，便垂延納。朱門才入，歡席幾陪。辱倒屣於蔡伯喈，合先王粲，枉開樽於孔文舉，宜在禰衡。豈伊庸虛，便比叨幸。今者方牽行役，遽又違離。躡履食魚，兼預原嚐之客；禦車登榻，俱參陳李之門。生死之寄皆深，去住之誠並切。伏惟特賜亮察。
不審近日尊體何如？考履納祥，為善降福，伏料寢味，常保康寧。給事顯自瑣闈，出臨鼎邑，登茲周甸，訓此殷頑。鋒芒不鈍，而啟宜自分；桴鼓稀鳴，而囊輒露。方今惟新庶政，允佇嘉謀，載考前人，聿求往躅。袁司徒入膺論道，杜鎮南出授專征，並資尹正之能，適致超升之拜。伏惟特為休運，善保起居，下情所望。某頑魯無堪，退縮有素，賦成誰薦？食絕唯歌。上累門牆，頗淹星律，屬人生之坎坷，逢世路之推遷，浮泛常多，違離蓋數。臨風仰德，伏紙含誠，緬洛方清，瞻嵩比峻。敢同上客，曾疑樂廣之弓；惟羨小民，慚倚庾雲之碣。下情無任瞻戀感激之至。
保定賢弟昨至，才獲披承，已欽夷雅，是觀玉季，如對金昆。陸有機雲；劉惟繇、岱，豈惟昔日，獨有齊名？況不羞小官，無辭委吏，一枝桂既經在手，五鬥米安可折腰？候館屈才，固難維縶，前籌佇美，即議轉遷。端公厚賜眷知，又聯姻好，今茲折簡，複輟吹篪，此時敢曰恩門，他日便為世故。永言欣會，難以諮陳，伏惟亮察。
伏以華省名曹，南台雜事，秩雖亞於獨坐，事實同於二丞。向非十九兄貌可窒邪，名堪鎮俗，即孰得允膺邦直，顯副帝俞？在望實之猶歸，固選倚而為重。竊惟後命，且踐中司。詎比晉臣，獨號一台之妙；豈同梁代，先資八幅之詳。某被沐恩知，淹延歲序，徒嗟卻埽，久曠升堂，望赤棒以兢魂，想絳紗而增戀。下情無任抃賀之至。
杜秀才翱至，奉傳旨意，以遠追先德，思耀來昆，欲俾虛蕪，用備刊勒。承命揣己，悲惶莫任。伏思太和之初，便獲通刺，升堂辱顧，前席交談。陳蔡及門，功稱文學；江黃預會，尋列《春秋》。雖跡有合離，時多遷易，而永懷高唱，嚐托餘暉，遂積分陰，俄逾一紀。今弟克承堂構，允紹家聲。將欲署道表阡，繼誌述事，必在博求雄筆鴻生，豈謂愛忘，忽茲謀及！悚怍且久，辛酸不勝，欲遂固辭，慮乖莫逆。表嚴平於蜀郡，誰不願為；敘郭泰於介休，亦惟無愧。庶磨鉛鈍，聊慰招扃，伏紙向風，悲憤交積。
前狀中啟述事，比者與杜秀才商量，隻謂卜於下邽，克從先次，所以須待相國意緒，方敢遠應指揮。今狀聞便龍門，仰遵遺令。事同踴塔，兆異佳城。敢於不朽之文，須演重宣之義，則不敢更稽誠意，俟命強宗。敬惟照亮。
