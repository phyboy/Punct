成式字柯古，宰相文昌子。以蔭為校書郎，累遷尚書郎。出為吉州刺史，終太常少卿。
竊以《孝經》援神契，夫子搢之拜北極；《尚書》中候，周公授之以出元圖。其後仲將稍精，右軍益妙，張芝遺法，庾氏新規。其毫則景都愈於中山，麝柔劣於羊勁。或得懸蒸之要，或傳痛頡之方。起自蒙恬，蓋臻其妙。不惟元首黃琯之制，含丹纏素之華，軟健備於一床，雕鎪工於二管而已。跗則大白麥穗，臨賀石班。格為仙掌之形，架作蓮花之狀。限書一萬字，應貴鹿毛；書紙四十枚，詎兼人發。前寄筆出自新銓，散卓尢精。能用青毫之長，似學鐵頭之短。況虎仆久絕，桐燭難成。鷹固無慚，兔或增懼。足使王朗遽閣，君苗欲焚。戶牖門牆，足備其闕也。
桐鄉往還，見遺葫蘆筆管，輒分一枚寄上。下走困於守拙，不能大用。落之實，有同於惠施；平原之種，本慚於屈轂。然雨思茶器，愁想酒杯。嫌苦菜而不吟，持長柄而為贈。未曾安筆，卻省歲書。八月斷來，固是佳者。方知綠沈赤管，過於淺俗。求大白麥穗，獲臨賀石班，蓋可為副也。飛卿窮素緗之業，擅雄伯之名。沿溯九流，訂銓百氏。筆灑瀝而轉潤，紙襞績而不供。或助操彈，且非玩好。便望審安承墨，細度覆毫，勿令仲宣等閑中詠也。成式狀。
近集仙舊吏獻墨二挺，謹分一挺送上。雖名殊九子，狀異二螺，如虎掌者非佳，似兔支者差勝。不思吳興道士，勿遇因取上章；越王神女，得之遂能注《易》。但所恨雞山鬆節，絕已多時；上穀槲頭，求之未獲也。成式述作中躓，草隸非工。惟茲白事，足以驅策。詎可供成塚之硯，奪如椽之筆乎！
昨獻小墨，殆不任用。藉棖之力，殊未堅剛；和麰之餘，固非精好。既非懷化所得，豈是築陽可求。況某從來政能，慚伯祖之市果；自少學業，愧稚川之代薪。飛卿掣肘功深，焠掌❥倦。齊奮五筆，捷發百函。愁中複解元嘲，病裏猶屠墨守。❥❥❥❥❥❥❥❥❥❥承訊忻懌兼襟，莫測詖辭，難知古訓。行當祇謁，條訪闕疑。

赫日初升，白汗四匝。愁議墨陽之地，懶窺兼愛之書。次複八行，盈襞交互。訪伏牛之夜骨，豈望登真；迷艮獸之沈脂，虛成委任。更得四供晉寢，五入漢陵。隱侯辭著於麝膠，葛元術成於魚吐。寧止千鬆政染，三丸可和。僧虔獨擅之才，周禺自謂無愧而已。支策長望，梯幾熟觀。方困九攻，徒榮十部。齊師其遁，詎知脫扃。
藍染未青，元嘲轉白。責羝羊以求乳，耨石田而望苗。殆將❥腸，豈止憎貌。猶記煙磨青石，黛漬❥書。施根易思，號介難曉。蘇秦同誌傭力，有而可題；王隱南遊著書，無而誰給。今則石流琅硯，光滴彩毫。腹笥未減，初不停綴。疲兵怯戰，惟願豎降。
飛卿慱窮奧典，敏給芳詞。吐水千瓶，有才一石。成式寸紙寒暑，素所不閑，一卷篇題，從來蓋寡。竊以墨事故有，巾箱先無。可謂附騏驥而雖疲，遵繩墨而不跌者。忽記鄴西古井，更欲探尋。虢略鏤盤，誰當仿效。況又劇間可答，但愧於子安；一見之賜，敢同於到惲乎。陣崩鶴唳，歌怯雞鳴。複將晨壓我軍，望之如墨也。豈勝❥居懾處之至。
韞牘遍尋，緘筠窮索。思安世篋內，搜伯喈帳中。更睹沈家令之謝箋，思生鬆黛；楊師道之佳句，才發暖華。抑又時方得賢，地不愛寶。定知災祥不兩，誰識穹昊所無。還介方酬，鬱儀未睨。羽驛遝集，筆路載馳。豈知石室之書，能迷中散；麻襦之語，獨辨光和。底滯之時，徵引多誤。殫筆搦紙，慚怯倍增。
問義不休，攬筆即作，何啻懸鼓得槌也。小生方更陪鰓，尚自舉尾。更搜屋犬，得複刀圭。因記風人辭中，將書烏皂；長歌行裏，謂出鬆煙。供椒掖量用百丸，給蘭台率以六石。棠梨所染，滋潤多方；黎勒共和，周遮無法。傅元稱為正色，豈虛言歟！飛卿筆陣堂堂，舌端袞袞。一盟城下，甘作附庸。
夫度朔司刑，可以知其情狀；葆登掌祀，將以著於感通。有生盡幻，遊魂為變。乃聖人定璿璣之式，立巫祝之官。考乎十煇之祥，正乎九黎之亂。當有道之日，鬼不傷人；在觀德之時，神無乏主。若列生言灶下之駒掇，莊生言戶內之雷霆。楚莊爭隨兕而禍移，齊桓睹委蛇而病愈。徵祥變化，無日無之，在乎不傷人不乏主而已。成式因覽曆代怪書，偶疏所記，題曰《諾皋記》。街談鄙俚，輿言風波，不足以辨九鼎之象，廣七車之對。然遊息之暇，足為觀覽雲耳。
在世間攘巨寇，必思衽金浴鐵強矯雄毅者，雖空門亦忿怒麝撲，為法大防也。據內典，下天處蘇迷盧之半，為忉利尉候北方毗沙門統藥義眾所治，水精宮城護世，其住處曰紛陀利，曰質多羅，曰七林，曰摩偷，曰如意等。下壓象跡，當歡喜之地；上接蜂歌，雜莊嚴之境。常憍屍迦將破怨敵聖者，奪勇健臂，出甲胄林，獨揭勝幢，不頓一戟。蹔迦婁而垂翅，捘修羅而束手。猶怒折蓮柄，狂搜藕絲。蓋多聞位居初地，離十二失，故經云：毗沙門得方便救護之門。昔縛喝伽藍北虜，感夢而懺悔；近於闐聚落西羌，睹相而來降。其威神營衛，蚃靈應，事無虛譯，世不絕書。相傳北方天王與瞻部有緣，謂西域瞿薩國，本天王棲神之處也。
廬陵龍興寺西北隅，先有設色遺像，武宗五年毀廢。至大中初重建寺，其處為僧乾立所居。乾每諂囈不安，旬日方晤。遽徙他室，昉哲造化方變，請押衙熊略為導首。輅遂與執白籌者郭宣熊師佐等縱臾閭伍，為說第一施，結增上緣。獲零憏貨貝共二十萬，輅厚自損徹，周歲功就。乃多聞儀形，嚴毅如生。眉結雲聚，目棱電擊，猛焰彗肩，蚑蜂搶軒。金塗錯落而磷亂，形彩陸離而芒角，得工巧明矣。其或夔魖蠱亻刺<瓜見>，是不翅擊三屍磔五塚也。及素天女主藏神凡四四事。堂內三壁，寫載部落。雷公拗怒，忖留惡覷，籲可畏也。吉之人香火徼福，林[QXDD]乞靈，福既據我，靈詎乏主。噫！予曾閱《正法念經》，說摩盦陀山六齊日四天於此，會計閻浮提善業，豈容不歸敬與。
輅為學性端介敏辯，王公多伏之。複晤禪那宗要，得總持契訣，常持北方真言。大中三年病且死，忽夢天王操戟卓地，有泉迸射，摶之及麵。因驚覺，汗洽而愈。十二年，洪州狂賊盜兵殺吏，尋定州差輅上府，至新塗，夢天王支塑張目曰：「世途若此，爾欲何往？」即宿留數日。賊毛鶴果膾肝飲頭，尢恣殘酷，其踐較著如是。十三年秋，予閑居漢上，輅為交趾使入京，請予紀釋氏事。以上事請予明張北方，故實焉。
大凡非境之望，及吏無著績，冒配於社，皆曰淫祠。然蚃感通，無方不測。神有所臚，鬼有所歸。苟不乏主，亦不為厲。或降而觀禍，格而饗德。能為雲雷，誅殛奸凶。俾苗之碩，俾貨之阜。緤魃籍虎，磔蝮與蠱。可以屍祝者，何必著諸祀典乎？縉雲郡之東南十五裏，抵古祠曰好道。詢於舊云：置自後周，莫詳年月。好溪本曰惡溪，時有陳氏子失名，嚐任永嘉長史。秩滿北歸，卒於溪陰。意乎骨青獨勇，目紫方視。負垂冠之一敵，恥結綬於千石。齎誌就木，竟不呼醫。豈泰山伍伯，敦道而行；昊天藏吏，請告而返。何魂不斂於秋柏，氣不散於焄蒿。若伯有見怪，據傳巫語，是時陸擅蛇虎，水制蛟螭。道茀路絕，一境相恐。吏民始為建廟。木人長史，徒儼衣冠。桐郎諸侯，未加印綬。州內昉定，畏途坦夷，安流漣漪。遂名溪曰好溪，路曰好道。裏人因以署廟焉。計其歲月，逾六甲子矣。
廟據水之陽，有堂一區。連甍四注，庭幅甚褊。圖像偶像，觀怪多駭。繒罩旋風，楮錢流蘇。馬竊銜而欲蹀，犬搖鋂而欲嗾。神狀憑怒，幘而褒衣。讋伏寇厲，政在阿堵。其匡床古媛，蓋南帝女郎也。萱支紡績，狎十巫之語言；甘羅伯求，遵五路以巡邏。闔境畢事，鹹若戶到。致敬不瀆，徼福有徵。豈同度朔地衰，蔣山靈歇。予大中九年到郡，越月方謁。至十年夏旱，懸祭沈祀。毒泉石，初無一應。始齋沐詣神以，誠附[QXDD]，一擲而吉。其日遠峰殷雷，犯電焮雲。半夜連震，大雨如瀑。自一更至二更，中如散絲，遲明稍止。溝塍湧泛，斥鹵沈淖，信宿又作。梓潼之祠納著，王門之廟輸替。事豈虛傳歟！以後涉旬不雨，田無蔭者。複懼，再命大將鄭達一杯直祝，來日雨一時，陰一夕，田苗鬥長，其長隱隱。稻巨葆，禾長稠，菽多旋，麻疏節。農夫大慶，乃撰日而祭焉。標二牲首，杳列方丈。參乎舍稌捐黍，徹犬以魚。乾鬆陽之鯗，映石亭之[A18L]。蟹螯{制蟲}額，備海錯之珍；三菁七菹，殫陸毛之品。酹泥九醞，瀝溜十漿。伐鼓交符，笙竽狂會。巫忽嚏雲，神大喜，因效神軒渠焉。手又為迎神曲，著辭七章，俾優巫踏之。
予學儒外，遊心釋老，每遠神訂鬼，初無所信。常希命不付於管輅，性不勞於郭璞。至於夷堅異說，陰陽怪書，一覽輒棄。自臨此郡，郡人尚鬼，病不呼醫，或拜饁墦間，火焚楮鏹，故病患率以釣為名，有天釣、樹釣、簷釣，所治曰吹、曰方，其病多已。予曉之不回，抑知元規忘解牛，太真因毀犀，悉能為禍，前史所著。以好道州人所向，不得不為百姓降誌枉尺，非矯舉以媚神也。因肆筆直書，用酬神之不予欺。大中歲在景子季秋中丁日建。
武宗癸亥三年夏，予與張君希複善繼同官秘書，鄭君符夢複連職仙署。會暇日，遊大興善寺。因問《兩京新記》及《遊目記》，多所遺略。乃約一旬尋兩街寺，以街東興善為首。二記所不具，則別錄之。遊及慈恩，初知官將並詩，僧眾草草，及泛問一二上人，及記塔下畫跡，遊於此遂絕。後三年，予職於京洛。及刺安成，至大中七年歸京，大外六甲子。所留書籍，揃壞居半。於故簡中睹與二亡友遊寺，瀝血淚交，當時造適樂事，邈不可追。複方刊整，才足續穿蠹。然十亡五六矣。次成兩卷，傳諸釋子。《全唐文》版本至此而止。東牟人段成式字柯古。
靖恭坊大興善寺。寺取大興兩字。坊名一字為名。新記雲。優填像。總章初為火所燒。據梁時西域優填在荊州。言隋自臺城移來此寺非也。今又有旃檀像。
不空三藏塔前多老松。歲早則官伐其枝。為龍骨以祈雨。蓋三藏役龍意。其樹必有靈也行香院堂後壁上。元和中。畫人梁洽畫雙松。稍脫俗格。曼殊堂工塑極精妙。外壁有泥金幀。不空自西域賫來者。
旃檀像堂中。有時非時經。界朱寫之。盛以漆龕。僧雲。隋朝舊物。
寺後先有曲池。不空臨終時。忽然涸竭。至惟寬禪師止住。因潦通泉。白蓮藻自生。今復成陸矣。
東廊之南素和尚院。庭有青桐四株。素之手植。元和中卿相多遊此院。桐至夏有汗。汙人衣如輠。脂不可浣。
左顧蛤像。舊傳雲。隋帝嗜蛤。所食必兼蛤味。數逾數千萬矣。忽有一蛤。
推擊如舊。帝異之置諸幾上。一夜有光。及明肉自脫。中有一佛二菩薩像。帝悲悔誓不食蛤。非陳宣帝。於闐玉像。高一尺七寸闊寸余。一佛四菩薩。一飛仙一□玉成。截肪無玷。膩彩若滴。
天王閣。長慶中造。本在春明門內。與南內連墻。其形大為天下之聞。太和二年敕移就此寺。折時腹中。得布五百端漆數十筒。今部落鬼神形像墮壞。唯天王不損。
東禪院。亦曰木塔院。院門北西廊五壁。吳道玄弟子釋思道畫釋梵八部。不施彩I杏械湫獺？
光明寺中鬼子母。及文惠太子塑像。舉止態度如生。工名李岫。
山庭院。古木崇阜。幽若山谷。當時輦土營之上座璘公院。有穗柏一株。衢柯偃覆。下坐十余人。
常樂坊趙景公寺隋開皇三年置。本曰弘善寺。十八年改焉。南中三門裏東壁上。吳道玄白畫地獄變。筆力勁怒。變狀陰怪。睹之不覺毛戴。吳畫中得意處。
三階院西廊下。範長壽畫西方變及十六對事寶池。池尤妙絕。諦視之。覺水入深。壁院門上。白畫樹石。頗似閻立德。予攜立德行天詞粉本。驗之無異。
西中三門裏門南。吳生畫龍。及刷天王須。筆跡如鐵。有執爐天女。竊眸欲語。
塔下有舍利三鬥四升。移塔之時。僧守行建道場出舍利。俾士庶觀之。唄贊未畢。滿地現舍利。士女不敢踐之。悉出寺外。守公乃造小泥塔及木塔。近十萬枚葬之。今尚有數萬存焉。
寺有小銀象六百余軀。金佛一軀長數尺。大銀象高六尺余。古樣精巧。又有^2□七寶字多心經小屏風。盛以寶函。上有雜色珠及白珠。駢甃亂目。祿山亂。
官人藏於此寺。屏風十五牒三十行。經後雲。發心主司馬恒存。願成主上柱國索伏寶息。上柱國真德。為法界眾生造黃金牒。善繼疑外國物。
道政坊寶應寺韓幹。藍田人。少時常為貫酒家送酒。王右丞兄弟未遇。每一貫酒漫遊。幹常徵債於王家。戲畫地為人馬。右丞精思丹青。奇其意趣乃成。與錢二萬。令學畫十余年。今寺中釋梵天女。悉齊公妓小小等寫真也。寺有韓幹畫下生幀。彌勒衣紫袈裟。右邊仰面菩薩及二獅子。猶入神。
西北角院內。有懷素書顏魯公序。張渭侍郎錢起郎中贊。
平康坊菩薩寺。食堂東壁上。吳道玄畫智度論色偈變。偈是吳自題。筆跡遒勁。如磔鬼神毛發。次堵畫禮骨仙人。天衣飛揚。滿壁風動。
佛殿內槽後壁面。吳道玄畫消災經事。樹石古崄。元和中上欲令移之。慮其摧壞。乃下詔。擇畫手寫進。
佛殿內槽東壁。維摩變。舍利佛角而轉膝。元和末。俗講僧文淑裝之。筆跡盡矣。
寺之制度鐘樓在東。唯此寺緣李右座林甫宅在東。故建鐘樓於西。寺內有郭令玳瑁鞭。及郭令王夫人七寶帳。寺主元竟多識釋門。故事雲。李右座每至生日。常轉請此寺僧。就宅設齋。有僧乙嘗嘆佛。施鞍一具。賣之材直七萬。又僧廣有聲名。口經數年。次當嘆佛。因極視右座功德。冀獲厚襯。齋畢簾下出彩篚香羅帕籍一物。如朽釘長數寸。僧歸失望慚惋。數日且意。大臣不容欺己。遂攜至西市。示於^7□胡。^7□胡見之驚曰。上人安得此物。必貨此不違價。僧試求百千。胡人大笑曰。未也。更極意言之。加至五百千。胡人曰。此直一千萬。遂與之。僧訪其名。曰此寶骨也。
又寺先有僧。不言姓名。常負束^8□。坐臥於寺兩廊下。不肯住院。經數年。寺綱維或勸其住房。曰爾厭我耶。其夕遂以束^8□焚身。至明唯灰燼耳。無血膋之臭。眾方知異人。遂塑灰為像。今在佛殿上。世號束草師。
光宅坊光宅寺。普賢堂本天後梳洗堂。蒲萄垂實則幸此堂。今堂中尉遲畫頗有奇處。四壁畫像及脫皮白骨。匠意極崄。又變形三魔女。身若出壁。又佛圓光均彩相錯亂目成講。東壁佛座前錦如斷古標。西壁逼之摽摽然。
宣陽坊靜域寺。本太穆皇後宅。寺僧雲。三階院門外。是神堯皇帝射孔雀處。上蟠蛇汙煙可懼。東廊樹石崄怪高僧亦怪。
招國坊崇濟寺。寺後有天後織成蛟龍披襖子及繡衣六事。東廓從南第二院。
崇聖坊資聖寺。凈土院門外。相傳吳生一夕秉燭醉畫。就中戟手視之惡駭。
院門裏盧楞伽常學吳勢。吳亦授以手訣。乃畫總持三門寺方半。吳大賞之。謂人曰。楞伽不得心訣。用思太苦其能久乎。畫畢而卒。
慈恩寺。寺不凈覺故伽藍因而營建焉。凡十余院。總一千八百九十七間。敕度三百僧。初三藏自西域回。詔太常卿江夏王道宗設九部樂。迎經像入寺。彩車凡千余輛。上禦安福門觀之。太宗常賜三藏衲約直百余金。其工無針綖之跡。
予大中八年作《留窮辭》，詞人謂予辭反之勝也。至十三年客漢上，複作《送窮祝》。是年正之晦，童稚戲為送窮船。判筒而槽，比擇而閭。細泉纏幅楮，飾木偶。家督被酒，請禳窮，將酹地歌舞，予謂窮曰：予送非嚵饣崇曆戚，循陰索隙，膋葷瀹餅，直脰涎瀝者。非寒哭蔟磷，敗衣網身，惡覷牆間，冷嘯淒辛者。非嚇覡嗾巫，欺癡嬈衰，燼藪瀦泉，擾押狐狸者。噫！有才歉升窄，朘腸噦喀，幾童其筆，燥心汗滴，以是而歿者去些。有開卷數幅，窒心妨目，襲經攻史，方寸日戚，以是而歿者去些。有議古酌今，左淩右侵，麓垤酒涔，短淺不禁，以是而歿者去些。
古之非人也，張口沫舌，指數於眾人，人得而防之。今之大人也，有張其所違，嚬戚而憂之，人不得而防也。豈雕刻機杼有淫巧乎？言非有乎？
釋氏徒毗尼者，雖不轍乎意地，而形骸之外，是釭是輻。火宅煽赫，羊鹿效駕。亦各也視中夏聖人。刑自墨數三千，或由性戾，將墨而之贖金也，將贖而之晝衣慚懼也。以至蹙芻視袷，未嘗犯者。信生於手，鄉可約束，至顏氏子也。西方聖人設戒二百五十，俾堤限身口，徑出生死，今言法者彀喉舌鏑鎧其人。我性镘戾垢，不常澡雪，近非延奘，或不能孕業人天也。言禪者失之理圯，漸磴一念五位不及能者，吾見其為泥人，若射箭也。至乎畛生死之流，闑身口之岐，其在毗尼乎。國初有宣聲乎毗尼，寂寂然將二百年，有照公嗣焉。
大德號寂照，字法廣，族龐氏。京兆興平人。父詮，灌鍾府折衝鎮於咸陽馬跑泉精祠。母竇氏，嘗夢禮掌塔，既而有娠，不嗜葷腴。及產，吮而不啼，敏而始誰。竇氏日滋善種，福塍穎碩，請介處不饁，其夫許之。塊然若居士之室，太常之齋也。雖蚖口於床，將蠚不觸。遂同謁總持寺積禪師，始具五戒，大德隸執箑。年昉七歲，宇泰定者，仡如顛白。積公異之。父即留為童，俾勤汲煬，不難辭別。初讀《法華經》，五行俱下。次授《維摩經》《俱舍論》，未終熱際腹三百幅。眾號神童，遂毀發焉。如匠之度木，中若蠹蠍，心入震火，叩之其聲虛嘶，為桴則速腐，不能久持大廈。故鼓地之桐，大士之種也；澗梓之腹，大士之聲也；荊氏之林，大士之用也。而猊弦號種，一鼓殷然。
大曆十四年，西明寺遇方等壇試得度，隸於慈悲寺。初肄《四分》，勤不交睫。即開講於海覺寺，著名兩街。後弋誌於《涅槃經》《起信論》。功汰六塵，理混四生。壞堤瀵激，宗流於性。或有墨守慢[A15B]，利喙三尺，一被偈答，暗革埏範，固毗耶比邱不足以解疑悔也。貞元六年，詔啟無優王寺舍利，因遊鳳翔。檀律學者從而響臻。大德規規不怠，處眾如表，影惟直矣。或珥多羅葉者，缽蒲萄蔓者，不病麵而鑒壁者，染瓜而半月形者，誌慚由右門而出也。
十年春，將夏於清涼山。清涼山曼殊大士是司鱗長，遊之不誠，必有疾雷烈風。大德胝趼膜拜，終日不息。見若白構而梁，木散而缸，虞乳剽於霓末，戟網栂於曦表。其光大而綆直，細而螢滴，詭狀雲互，蹩影電烻。千變萬化，不可窮極。居山雪首者驚曰：「自有此山，未有此相。」由大德行潔誠著也。因屨及蔚州，入到此山。險如楞伽，勢如喬陟。楩檜駢植，衢柯四布。夏籟所及，百俊苔色。其下榻車夜千，錦攣芊芊。相傳云普賢地也。大德望麓一禮，五雲觸石。越一年，之太白。復賓於虢，止發會福慶寺。往來於渭濱郿塢間。十餘年後，教授隴州。稠林槎枿，魔界日蹙。時昭義劉公邕在普潤，息女出家，請大德具戒焉。
元和初，鍾創钜，戚難跂及。至三年，於咸陽魏店立尊勝幢，祈褫法界也。其年功德使請住安國寺，尋移聖容院。俾二望僧主之，錫二時服，各 [E162]七人，大德一數也。自長慶中、寶曆末、太和初，皆駕幸安國寺，大德導於前蹕，儀容偈答，不隔旒纊。因詔入內，夏於神龍寺。太和二年，來延唐寺。數乎菩提，怬乎禪冉阝。洎七年冬季，上弦而疾，下弦而病。將化之夕，異香滿風，體可折支。其月闍維於寺北原。僧年七十六，僧夏五十七。置幢於積祖師塔院。門人神晏、啟初紀日於幢，其詞蔚然矣。門人律大德智文其行唯肖，門人契元駕說者也。大德設臬元構，心跡規矩，若日出於湯穀，至於昆吾，是謂正中。其徒化之，賓賓然不差淨觸。噫！大德之去，佛日虞泉矣。門人興善寺實相上人，惡俗決<疒丸>，顝處塵外，嗣師之志。以成式腹笥三藏，請詞其德。銘曰：
汗汗元流，導於港溝。覺路垣夷，俞麕其輈。燧明厚夜，業白東晷。由之不懈，二乘其軹。惟宣斯述，惟寂斯紹。傴盭樛枉，影直其表。性苦擢筠，貌寒聳冰。珠數絕貫，衣持壞塍。志完海囊，為正法朋。堤防意地，林猿不騰。薝蔔惟嗅，多羅不斷。鳴癡翼慧，無明破卵。燼其業茀，弦厥乘緩。駛絕中流，平漚抉潬。一雨濯枝，嵐飆鼓翰。偈古雲碧，庭秋桂丹。群木繩方，眾景圭端。資糧趼跣，長途僅半。翛然而往，慧曦晼晚，卯樹螬實。柰萎霜苑，甚垢斯濘。眾縛斯繭。覺源昉醮，大宅災燀。迪豪詎昏，品蓮詎凋。行著高石，劫窮不消。
韋斌雖生於貴門，而性頗厚質。然其地望素高，冠冕特盛。雖門風稍奢，而斌立朝侃侃，容止尊嚴，有大臣之體。每會朝，未嚐與同列笑語。舊制，群臣立殿庭，既而遇雨雪，亦不移步於廊下。忽一旦，密雪驟降。自三事以下，莫不振其簪裾。或更共立位。獨斌意色益恭，俄雪甚至膝。朝既罷，斌於雪中拔身而去。見之者鹹歎重焉。斌兄陟，早以文學識度著名於時，善屬文，攻草隸書。出入清顯，踐曆崇貴，自以門地才華，坐取卿相。而接物簡傲，未嚐與人款曲。衣服車馬，猶尚奢侈，侍兒閹豎，左右常數十人。或隱凡搘頤，竟日懶為一言。其子饌羞猶為精潔，仍以烏羽擇米，每食畢，視廚中所委棄，不啻萬錢之直。若宴於公卿，雖水陸具陳，曾不下筋。每令侍婢主尺牌往來複章奏，常自劄受意而已。詞旨重輕，正今陟意。而書體遒利，皆有楷法。陟唯署名。嚐自謂所書陟字，如五朵雲，當時人多仿效，謂之郇公五雲體。嚐以五彩紙為緘題。其侈縱自奉，皆此類也。然家法整肅，其子允，課習經史，日加誨督，夜分猶使人視之。若允習讀不輟，旦夕問安，顏色必悅；若稍怠惰，即遽使人止之，令立於堂下，或彌旬不與語。陟雖家僮數千人，應門賓客，必遣允為之，寒暑未嚐輟也，頗為當時稱之。然陟竟以簡倨恃才，為持權者所忌。
