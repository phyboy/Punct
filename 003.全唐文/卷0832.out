敕。具官李儔等。王者之居，率先警衛。將軍之令，必勝戒嚴。儔與繼美，皆以絳服青綬，常立於西序矣。在列甚謹，其勤亦多。戎容頗稱於抱材，家食且聞其處困。故以左右領軍之命，並而進之。兼罷秩己來，為日斯久，鹹從遷陟，用舉滯淹。可。
敕。拊琴瑟者，其聲不諧，尚或改而張之。況軍旅大事，利害可論。姑務變通，且期寧謐。具官楊承襲，素以材力，聞於朝廷。昔屬興師，乃思致勇。而時惟黷武，未足經邦。每念殘人，遂能屈已。既從休息，何必訓齊。爾其罷彼戎機，來歸環衛。職親任重，假寵甚多。無懷逆命之謀，宜奉徵還之召。況參宿衛，亦在促裝。可。
敕。具官牟崇厚等。罷行部者，入則率執刀之屬，以居其官。去宿衛者，出則賞賣劍之人，以成其政。中外迭用，典故甚明。崇厚嚐分吾憂，知其理之急，善有聞也。漢謨能❥爾職，戒有備之嚴，勤可稱也。家食皆久，賦祿甚宜。勿墮勿俞，以期無咎。可。
敕。具官劉崇文等。漢家總率禁軍，有南軍北軍之號。今羽林領軍之職，蓋近之矣。崇文廷美，常以赳赳之材，對濟濟之列。稱夫環衛，立在西階。今複命之，俾無遺者。勉揚威烈，勿怠警巡。桂林屬城，頗參戎俗。以若納久當官次，多達物情。分我遠憂，資其惠政。入居出守，各慎所為。懸法甚明，賞善斯至。可。
敕。具官王知遠。堯之克明，周有懿德。推恩而舉，其有遺於親戚者乎？如得其才，匪曰私舉。知遠稟訓於父，且勵事君。在官不違，設爵何吝。將軍使爾備宿衛，尚書使爾進秋官。且示兼榮，則宜竭力。報吾推恩之道，無所私於親戚也。可。
敕。具官陳班。朕求理未濟，厥心匪寧。實在庶位之間，皆欲必獲其所。況爾克繼勳籍，通知武韜。許國之誠，忘身靡憚。受爵而每期無忝，檢身而唯恐有瑕。雖秉郡符，莫食公廩。退居而處，沈靜可嘉。陟以執金，仍兼端右。俾承閥閱，且耀寵章。可依前件。
敕。具官高彥宏。朕每視朝，執金吾率其仗衛，陳於陛前。退則與大京兆禁暴詰奸，以清轂下。其職如是，非細任也。以爾進在周行，常為環尹。實於巡警，素積勤勞。比授郡符，將觀為政。屬在節制，有所薦聞。方資宣力之臣，難奪舉材之請。未能出守，遂至罷居。暫解印於外台，複彈冠於近列。勉思有寵，善戒不虞。可依前件。
敕。國家之道，文武相須。故帶綬簪冠而處將軍之位者，必求雄俊之材，以對我卿大夫。具官楊約，智則好謀，勇而知禮。臨戎之用，以律甚明。具官焦敬複，蒞事多能，理煩益辦。舉其成效，可以在庭。俾就環衛，式昭獎勸。使號令有嚴於宿衛，威名皆稱於職官。副吾雄俊之求，以濟相須之道。可依前件。
敕。具官安宏度等。吾以大柄付丞相，日行於堂上。唯文武之士，參用其才耳。凡觀公舉，亦必可之。今具列爾名，來請吾命。將軍佐吏，循次而遷。且稱所能，兼授貴秩。罔有不信，往宜思之。可依前件。
敕。環尹之設，皆得以親宿衛，時警巡。而羽林之名，自天垂象，有拱宸之貴，擇人匪輕。具官郭師簡，頗負雄材，仍懷勇氣。堅秉事君之禮，深知用武之權。載感時艱，因思已立。禦寇而堤防甚謹，提兵而號令必行。善複流亡，多謀完葺。率先陳力，誓不去於京師。望幸傾心，誌有同於父老。難能之節，臨事始明。方資制撫之勤，遂假陟遷之寵。宜乘激勸，更集功庸。猶懸受賞之期，重在平戎之日。可依前件。
敕。具官徐棨等。陳力諸吏，曳長組於西階之下。而參將軍之位者，況假地官之秩，兼騎省之保。仕蓋顯矣。惟棨暨岊，皆嚐立朝。自效之勤，所聞甚著。使之遷擢，乃用舊章。道鄰有勞於公，亦宜賦祿郡佐。漸優之命，勉進爾途。可。
敕。具官李璠等。朕每據法座，命百辟。四夷大和會於朝，能率其屬。建黃麾飛驎之旗，立於陛前者，有衛將軍之盛職也。璠以忠謹之職，周旋於藩邸之中。以久得遷，常為貳金吾矣。武弁有列，乃命陟居。儔以壯勇之材，率陳扈蹕之力。以功可進，來立於朝。既曉玉鈐，俾登環衛。尚書之秩，光寵並行。可。
敕。具官王存禮等。朕於文武之士，雖用之有殊，而覈之不異。以材濟用者，是所求也。以誌立功者，是所嘉也。至於免官去職，寄食屏居，言念艱難，益多愧歎。執政能舉，我心允同。且以爾等負濟用之良材，立守身之素誌，又複免官寄食，安得置而不圖。各敬所遷，以揚厥職。可。
敕。典職之重，本於調護之名者，非端厚自守，練達有聞，焉可罷而複居，當我為官之選。具官王牘，始以剛方之氣，嚐失誌於策名。受聘塞垣，通籍朝序。致強學之力，不廢半途。恥巧宦之謀，罔違公道。利多開物，優實在邦。戒滅裂以能勤，知蒲盧之可化。頃因將命，遂乃去官。爰陟崇階，俾還舊秩。勉來辨色，無墮盡忠。可依前件。
敕。具官某等。習與性成，至哉夏書之訓也。故近則相習，習則相成。國有儲君，戒之在習。於其附近，實屬上僚，盈孫學本六經，遂達四教。出言行事，常得指歸。是以宮相命之，且欲近吾元良。利於所習，其爾必（疑）荷。聞前為博士官，竟不就列。堅求縣長，務供養之資。圖樂退居，爾能幹祿。載典而興，有所嘉焉。可依前件。
敕。具官凝吉。承執政之門，知循法之道。升在郎署，不忘公家。多稱抱材，足以集事。今京師尹正之大，藩後兼之，甚理矣。貳茲善政，期爾必能。舉而任之，無浼吾命。貽範精明不匱，宏博可觀。嚐佐钜賢，愈修茂行。敏求所至，通籍必華。遠牧罷民，朝皆思用。都曹郎總率之職，次管轄焉。吾今舉典用人，孰雲匪重。來居斯秩，無效淺為。官或有聞，何求不達。可依前件。
敕。具官某。慎行於家，能養共親也。慎言於朝，能保共身也。士大夫有是二者，列於周行，善用恬和，且聞淹恤，循於常典，安可滯遷。屬京縣寓理之難，度材雲急。流亡未複，賦斂猶虛。以爾所慎之多，必當克集其事。錫茲銀印，耀彼彩衣。承寵而將慶問安，思報而勉圖為政。可依前件。
敕。具官某。士大夫不能理其身，而能理於人，未之有也。爾嚐以文行，進取科名，列在華資，詎非素誌。一旦身退，朝實多之。所謂能理其身，固可理於人矣。加之朱綬，用表積中。寧無所操，施為善政。可依前件。
敕。旁據汧陽，橫當隴首。地有提封之盛，軍多帶甲之雄。既用良材，宜膺正秩。具官李繼文，久從戎旅，深達機謀。忠信交修，德刑並務。禦眾而推勞必報，徇公而約法甚明。元帥上聞，朝章可舉。兼進祝鳩之命，更揚建隼之威。夫牧伯之居，憂寄實重。使功名之充位，在富貴而可圖。已列諸侯，勉為政事。可依前件。
敕。《書》云：「若網在綱，有條而不紊。」故國家化條，施於天下者，牧伯謹而舉之，政不紊矣。具官王敬蕘，始學司馬法，克礪諸侯劍。奮之以果敢之氣，濟之以練達之謀。自握郡符，頗圖成績❥❥❥❥，潁水則清。年數且深，理濟彌遠。耕桑滿野，不奪農時。卒乘在軍，未忘武備。遂得見稱元帥，是當善舉化條。保民之崇，增秩甚貴。吾用漢家之典，爾登循吏之名。更務克終，斯為守貴。可依前件。
敕。曆下，名地也。司空，貴秩也。處名地而增貴秩者，非夫稱推擇，洽物情，焉得獨受寵章，重宣王化，具官朱比，當年思立，學武有經。固忠順之根本，以機權為枝葉。且能刺部，兼務睦鄰。酌寬猛以守常，就變通而處眾。為善難掩，不伐愈彰。見求福於自謀，信唯人之可召。乃行茂典，用葉公言。可依前件。
敕。有土之寄，帶夫鄣者，不其難乎？鞠旅所以謹提防，揚威所以遏淫蕩。試材既可，正秩無疑。具官李太直，昔爾伯氏，嚐居五原。以塤篪相和之勞，致邊境無虞之樂。而天倫有戚，戎律可歸。乃自人情，繼臨軍政。勇則匪怒，智必好謀。知金湯不在乎城池，而耳目不專於旗鼓。勤於宣力，別用壯心。去假守之舊名，當諸侯之高位。更圖善最，無恃寵休。勿使漢家，獨稱魏尚。可依前件。
敕。李褒等。醫一郡之疾苦，既藉良能，理四方之滯冤，必資明慎。二者生人之本也。深詔執事，精其選求。以爾褒瞳洎荊，或清識雅裁，為時雋才。或檢操修身，累居繩準。所至必留其風範，當官克勵於霜標。而承休前理蜀川，頗聞嘉績。是可以分我符竹，光於省闈。虢略巴梁，地清俗富。刑曹粉署，務劇望高。往副分憂，勉思伏念。褒可虢州刺史，韋瞳崔荊並可刑部員外郎，承休可果州刺史。
敕。具官傅德昭等。建隼在，畫熊當軾。以物彰貴，出守者兼而得之。故用武以來，惟功是賞。厚為寵報，多在勤勞。以德昭淬礪雄铓，利若太阿之劍。以昶展張勁力，強於繁弱之弓。以贄馳騁茂駿，比於渥窪之馬。而皆藏勳有籍，秉節無尤。既當行賞之倫，宜受分憂之命。勉為善政，無病遠人。可依前件。
敕。具官劉玉等。《傳》曰：「夫舉無他，唯善所在。」吾閱二帥臣舉知之狀，善則可甄，而天下諸侯，鹹當共獎王室。有以忠而告我，我必信而與之。以玉勇望明堂，用苞武庫。訓士則專於齊一，理人必去其煩苛。嚐蒞南康，且留遺愛。以潛好謀不惑，任智能通，仍懷恤隱之心，頗慕徇公之節。因以牧養，必致惠和。是以複委詔條，兼資禦遏。或進寵移之秩，或臨舊理之邦。以玉之勇主於任，以潛之智立於事。則吾南極之地，又何憂乎黎庶哉！可依前件。
敕。具官成希戭等。溯峽而上，逾嶺而出，其人多處險而錯居。處險難制，錯居難齊。非嚐試其才，素習其俗，未可為其理也。希戭以敏知變，而不矜雄勇之材。嚐試於忠，人皆便之。統帥上言，乃命真守。師長之秩，諸侯所榮。進誠自戎入華，久處遐徼之地。習南方之俗，思還其居。勳帥舉之，刻印而當吾委寄，鹹被寵光。處險錯居，各懋為理。可依前件。
敕。具官房仁寶等。國朝作相之重，在文皇帝時，以偉德景躅布於史策者，有吾太尉焉。爾仁寶裔孫，始以文進，不得其誌，無所成名。今用箋奏符檄之才，職居藩服。乘傳而至，善達戎機。思賢之心，欲招後嗣。春官假秩，儒者斯榮。且激爾曹，勉佐元帥。可依前件。
敕。具官李東序。凡諸鎮陪臣至自其幕府者，或計事言功，或舉職請命，未嚐不召之便殿，假以寬言。且使鋪陳，皆見臧否。爾能用儒術佐吾列藩，敷揚可取於詳明，條貫必由於忠信。嘉善之道，增秩所宜。乘寵而還，永觀爾類。可依前件。
敕。具官範惟乂等。軍興以來，四方之政益煩矣。而負才抱術之士參於武幄者，吾嚐授之好爵，用表嘉賓。複勉其左右聽從，始終同獎。爾負才甚直，抱術且深。自有忠謀，共讚戎略。故加寵於紱冕之上，報勞於師旅之間。爾其計事出言，必公必信。更圖保大，無或告勞。可依前件。
敕。具官竇回等。漢詔子弟理郡國，必擇諸儒有材行者以左右之。故韓安國王尊之徒，皆能守法相導，炯然可觀。而顯位高名，終亦自得。今朕以汧岐奧壤，而輔京師。推擇統臨，重在藩邸。用乃命丞相選賓介於朝，而回以術業克官。丞相先緒，澄以禮義端已。實稟天成，偓致用於文，甚多強力。舉是三美，濟於一方。苟務同心，必聞善政。吾欲保任親戚，表率諸侯。往讚理聲，日當傾聽。爾等亮直勤敬，如在諫省郎署時。則安國王尊之賢，與古相望。遷秩命服，誠未足多。可依前件。
敕。具官鄭晦等。吾鄜畤帥臣盛有忠力於王室，其所以輔成勳烈者，蓋俎豆之設，召置得人。言善必行，計奇必用。而爾等克荷代祿，載揚家聲。或端敏有為，學術自飾。尊獎之誌，斯不忘於善言。奇計之聞，信有輔成之道。爾故八座諸郎，銀章朱紱，加於幕府，遂被薦聞。更推共濟之誠，茲亦未多之寵。可依前件。
敕。具官崔洎等。朕以左輔雄近，複加節制之權。而帥臣舉彼賓寮，分其授任。且聞洎等，各抱美材，見善必遷，存誠甚直。每竭用長之智，以匡保大之謀。郎署金章，吾又何愛。噫！論兵有略，為政有經。參佐不渝，寵光自至。可依前件。
敕。具官張處休等。夫以忠謀直道，佐諸侯之善，以乂一方，而致其誠節，卒歸王室者，則陪臣得其職矣。於慎獄勸農，便百姓之欲，而利一邑，則令長得其官矣。爾等博達吏道，善事知己，而處休以文學自進，於勳緒有承，閱拔嘉杼，遂可其奏。皆用訓汝，爾其圖之。可依前件。
敕。具官田光嗣等。從事之任，卒以策謀文翰，往參諸政。能則政舉，否則政墮。故有慘舒，係乎能否。安得以一談一笑，媚於所從？維揚控淮海之會，邕南雜夷獠之居。各引良材，往佐其理。而光嗣潛殷之善，必有以稱其授聘者。鹹來被寵，無忝爾知。可依前件。
敕。具官某等。凡臨戎有勇，知其能為將。成務有材，知其能為吏。然則有勇有材者，置之不遷，使其興旅食之歎，非所以激為將勸為吏也。各命敘升，無忽吾典。可依前件。
敕。具官某等。任人其難，古有試可之說。爾等為吏，嚐試於魏中矣。今藩臣信正其秩，是必有試可之林，皆命與之，亦惟常典。可依前件。
敕。王制之重，列爵惟先。開國之名，徹侯斯貴。具官某，自河而北，地闊兵賦之大，實在鄴中。而又以雄傑之材，統臨有政。爾以忠孝全道，副貳其權。嚴訓所資，美譚甚遠。不作威而人自畏，能處順而事必行。理戎每讚於公家，秉禮無違於私室。更廣疏封之寵，以分勸善之章。勿怠象賢，是為守貴。可依前件。
