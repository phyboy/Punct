臣某言。臣先蒙恩命，授集賢殿大學士。今月某日中使至，忽承霈澤，降自重霄。再披五色之文，若戴千鈞之重。臣某中謝。伏惟尊號皇帝陛下求衣待旦，側席視朝。方致理於雍熙，每仰成於輔相。臣自慚竊位，唯懼曠官。未獲避賢，何堪假寵。爰驚瑣質，更被鴻私。提玉鉉於中台，已憂公餗。總石渠之秘署，兼集群才。當文德之大朝，實名儒之大任。今者遽頒雅誥，益示皇慈。兼命王人，且臨私第，琅函乍啟。光凝紫府之煙，寶軸潛舒。潤帶金盤之露，空知焜耀。無報睿明，臣某無任荷聖感恩兢懼之至。
臣某言。臣先蒙恩命，授集賢殿大學士。今月某日中使至，忽承霈澤，降自重霄。再披五色之文，若戴千鈞之重。臣某中謝。伏惟尊號皇帝陛下求衣待旦，側席視朝。方致理於雍熙，每仰成於輔相。臣自慚竊位，唯懼曠官。未獲避賢，何堪假寵。爰驚瑣質，更被鴻私。提玉鉉於中台，已憂公餗。總石渠之秘署，兼集群才。當文德之大朝，實名儒之大任。今者遽頒雅誥，益示皇慈。兼命王人，且臨私第，琅函乍啟。光凝紫府之煙，寶軸潛舒。潤帶金盤之露，空知焜耀。無報睿明，臣某無任荷聖感恩兢懼之至。
臣某言。臣先蒙恩命，授集賢殿大學士。今月某日中使至，忽承霈澤，降自重霄。再披五色之文，若戴千鈞之重。臣某中謝。伏惟尊號皇帝陛下求衣待旦，側席視朝。方致理於雍熙，每仰成於輔相。臣自慚竊位，唯懼曠官。未獲避賢，何堪假寵。爰驚瑣質，更被鴻私。提玉鉉於中台，已憂公餗。總石渠之秘署，兼集群才。當文德之大朝，實名儒之大任。今者遽頒雅誥，益示皇慈。兼命王人，且臨私第，琅函乍啟。光凝紫府之煙，寶軸潛舒。潤帶金盤之露，空知焜耀。無報睿明，臣某無任荷聖感恩兢懼之至。
臣某等言。今月某日，高品張師道至，奉宣聖旨，示臣等涇州所進白野鵲者。臣聞白為正色，鵲實靈禽。在五行而賦稟金精，於眾鳥而有殊羽族。臣某中謝。伏惟尊號皇帝陛下應上天之道，必順五行。遂萬物之情，非徒眾鳥。宜獲降祥之類，以昭致理之心。是以素翼流光，丹眸耀眾。俄呈瑞質，能弄好音。應圖牒以自來，詎網羅之所得。諸侯入獻，史氏明書。寧同集樹之烏，堪並紀年之雀。方開景運，實契禎符。臣某等謬讚皇猷，竊觀神貺。無任賀聖歡忭之至。
臣某等言。今月某日，高品張徒羽至，奉宣聖旨，示臣某物者。至化無私，殊祥畢萃。既光史策，允葉元符。臣某中謝。伏以西方主白，金氣應秋。故靈禽頻見於塞垣，元貺實昭於人事。遂使載飛之類，皆呈受采之姿。以物窺天，知天感聖。犬戎柔服，必無犯於西方。禾黍豐登，將有成於金象。假茲毛羽，降彼藩隅。既來獻於帝居，獲同觀於公府。何能翼戴，徒荷休明。臣等無任舞詠聳抃之至。
臣某言。今月某日，中使某至，奉宣聖旨，賜臣布一千疋、絹二千疋者。臣某誠哀誠感頓首頓首。臣災集衰門，禍貽諸父。執禮既循於經典，成喪將服於冠裳。何言臣子之情，必軫君親之念。近效承命，飛星忽降於重霄。寵數有章，束帛載頒於內府。哀榮曲被，跪受難勝。上感聖慈，臣無任涕泣惶越之至。
右。伏以香火至誠，祝後天於萬歲。弦匏飾喜，會率土於三春。敢望宸衷，恩隆輔弼。王人遞降，寵錫爰加。酒醞繼陳，炮燔兼至。名茶馥鬱，嘉果駢羅。嚐珍而食指先驚，敢忘盈滿。竊位而憂心已醉，寧待獻酬。仰望睿慈，臣某等無任兢感歡忭屏營之至。
臣某言。今月某日，中使某至，奉宣聖旨，頒示禦劄，以貶黜張道古事，更令申誥中外者。聖旨昭垂，群情胥悅。臣某中謝。臣伏念元和中，吏部侍郎韓愈因陳佛骨，遂拜封章。以為前古奉佛帝王，年代猶促。憲宗以人臣去就，乖忤非輕。震怒所臨，遂竄荒裔。憲宗英主，韓愈名臣。典記可行，事無不順。今張道古狂瞽所獻，斥犯非常。凡曰在庭，皆知難恕。深宏睿哲，且欲含容。雖匿瑕之道則然，於犯上之名斯重。臣等請行譴逐，陛下尚顧物情。宸翰所臨，皇言曲被。盡賀為君之盛，鹹知六德之能。捧戴聖慈，如親丹扆。臣某等無任銘篆兢越榮感之至。
臣某等言。臣嚐讀漢史，竊見上官桀桑宏羊皆惡霍光之忠於王室也，欲奪其權，遂詐為燕王上書，言光將有非常之變。而昭帝知其詭詐，欲害賢良，顯發怒言，保明元輔。識者以為漢昭之聰睿，遠過周、成。臣等每閱其書，實感其事，以為後代不複有之。今月某日，獲延英奏事，親奉聖言，且以陛下深懼艱屯，欲清教化。寤亂階於前事，窮蠹本於小人。既已誅鋤，方期屏絕。而常有技術賤微之輩，班行險躁之徒，潛結詭謀，輒投邪隙。且相援引，遂有譖傷。間諜滋深，根株甚钜。而聖心不動，睿鑒有融。盡辨讒諛，靡容交亂。致臣於不疑之地，知彼有禍人之心。且赫揚於斯，必令懲革。覬於左右，永杜奸邪。臣等且懼且驚，載思載感。還至公府，未知所安。樞密使某等，又至中書備傳睿旨，伏知是李遂劉達等，共謀推薦李潔秉政，因此大惑天聽。君臣之所難聞，乾坤之所共棄。有李遂之奏，肆誌巧言，而陛下不以為疑，祗以為怒。凡所布諭，必盡洪纖。某等複宣陛下之言，不惟保任臣等，兼欲擊斷此輩，彰明我心。臣等稟命而思，激情以泣。自有邦國，誰無君臣。今此讒邪，忍施陷井。密構於一夫之口，何術可知。潛行於萬乘之前，何人敢辨。雖陛下察之不惑，隱之不言，有此釁端，加於輔相，臣之寤寐，將至驚狂。一旦親奉堯言，俾行漢律，使罪人斯得，餘才自安。複使微臣，必無他慮。食駃騠者，未足為德。喻煤孽者，未足為辭。李遂輩擠臣於不測之谿，陛下賜臣以援溺之手。誣臣以難明之罪，陛下諭臣以必信之言。彼昭帝之時，漢家方盛。霍光之辨，且有詐書。今李遂得於艱苦之朝，進傾危之說。宸聰之外，孰可得聞？則臣等塗汙一浸，江漢難濯。歿為野土，誰為叫閽。不有睿明，焉知昭釋？感入骨髓，誓諸神祇。千拜首以何為，一剖心而始足。惟當竭誠啟沃，戮力弼諧。盡毀家紓難之謀，繼圖國忘身之策。尚疑丹悃，未答皇私。荷聖感恩，臣等無任抃蹈兢栗涕泣屏營之至。
臣某言。自中使馬承倩送臣卻至所部漢川回，監軍中使孟遊仙等續發，北面拜天，南旋舊鎮，望九門而彌遠，顧三蜀而何情。如丹之心，具列前表。庶明臣子之分，以期君父之知。臣某中謝。臣四度興師，每冬獻捷，願將邊事，親達宸聰。比恐三軍，阻臣行計。潛裝密辦，亦既經年。上都贏糧，傍路支費。事皆前定，誓眾遂行。日望京闕，天威咫尺。豈知時乖運末，屬彼外虞。徵發之期，指蹤又切。進退難處，彷徨以還。有心未明，有口猶閉。若撻之恥，空思於堯舜。戀主之誠，倍慚於犬馬。臣知從事官王忻傅遙，自經驅使，積有歲時。言行惟一，為臣腹心。當今切務，具如別狀。悉令密啟，遠達由衷。伏乞聖慈，俯回神鑒。仍賜容納，許以畢辭。天下幸甚！天下幸甚！其有不載文墨，更令附口奏聞。皆是刳心所陳，豈為億中之說。倘可裨補，雖死猶生。區區赤實，敢希萬一。臣以今月某日卻至成都訖，整齊戎事，即赴行營。西藩動靜，續冀奏聞。眾星微象，長拱北辰。勺水細流，盡朝東海。惟臣不及，飲恨何言。無任感戀屏營之至，謹奉表陳謝以聞。
臣某言，伏奉今月某日敕命，授臣親兄太常卿檢校右仆射者。霈澤下臨，私室相慶。臣某誠歡誠荷頓首頓首，臣兄某，抱公藏器，據德有鄰，為善而不欲近名，從政而但思利物。自臣遽升台輔，獲導化源，雖向國去私，戒臣常切，而入門避事，遠謗每深。出趨垂拱之朝，退務掩關之樂。陛下禮行舟楫，念及塤篪。慰其友愛之懷，進以優崇之秩。伏以九卿之位，曆代所尊。舜以三禮命伯夷，漢以奉常加稷嗣。倚古則重，得人始光。用典之難，敢言兄氏。方懷慚惕，忽荷皇私。而階峻銀青，寵兼端揆。喜溢在原之屬，恩加當軸之臣。既激弼諧，且宏名教。股肱作輔，莫成鎮撫之功。手足相須，但有胼胝之誓。臣無任愧竦之至。
臣某言。臣聞古之王道，美在詩人。爰徵式宴之名，則有鹿鳴之什。俎豆既列，筐篚亦陳。群臣享而受之，得使盡其心也。能追古道，實在哲王。臣某中謝。伏惟尊號皇帝陛下聖文有作，臨照克明。昨者以告見祖宗，率兩宮而偕行重典，祈禱天地，感百神而已報豐年。方屬清和，更宏慈惠。遂當暇日，乃辟廣場。既接輔臣，兼延卿士。我心則悅，洞開咫尺之顏。不醉無歸，畢降獻酬之禮。而又深形睿旨，新制樂章。但臣等忠則有思，拙而無補。陛下勉其翼戴，播在弦歌。竊聽鏗鏘，空知慚感。為恩如此，何力可勝。徒以宮殿飾同，（疑）文符混一。舞成奇字，更俟太平。待季子之請觀，笑吳宮之教戰。盡如解慍，詎異聞韶。況凡有嘉籩，親令下箸。臣細之事，指顧不違。鴻私曲被於茲辰，寵遇頗逾於往列。仍蒙賜齎，且極纖華。伏自侍宴已來，還家自省。燮理欲酬於元造，終乏嘉謨。傳聞空遍於遠方，彌光聖德。君臣共樂，史冊可書。臣某等無任銜恩涕感歡榮忭躍之至。
臣某等言。臣聞謂傾心於百辟，向日雖同，觀拱極於眾星，在天各遠。所以會朝之地，每隔丹墀。而燕私之嘉，忽親黼扆。注渥恩而則可，求故實以未聞。事出常倫，感深庶位。臣某等伏以考擊鍾鼓，鋪陳幾席，恭惟列聖，常命周行。且屬宴安，仍須物用。匪勞規畫，始就歡娛。今陛下以尚念多難，不為自逸。外闕貢輸之數，內無饒羨之資。蓋以臨昧旦而謁宗祧，彝章必具。仰昊天而祈稼穡，甘澤已頻。方當行慶之時，且欲與人同樂。昨者昭垂睿眷，俯接群僚。忘憂而飲備六清，既飽而羞逾百品。戒膳夫之失飪，詔酒正以如澠。賜者鮮闕，行之皆遍，飾喜則聲從禹律，制曲則音自堯聰。樂和而鳳鳥應來，舞妙而薰風共轉。曲形文字，全為生靈。承天詔以鹹觀，兼聞金石。泛恩波而已醉，不待樽罍。柏梁殿唯召詞臣，華林園亦非密座。共當異寵，難並茲辰。光束帶而更勵立朝，顧彩繒而彌慚勝質，則微臣非徒享滋味聽鏗鏘而已。沾纓感德，稽首拜章。臣某等無任荷恩激切榮耀屏營之至，謹奉表陳謝以聞。
臣某言。伏奉今月某日制書，追封臣亡曾祖母亡祖母亡母某國夫人者。典常重舉，渥澤下流。臣某中謝。伏以尊號皇帝陛下動法天經，用宏王道。繼降追榮之命，若酬輔政之功。竊念微臣，謬持魁柄。計日月則四時未半，調陰陽則六氣未和。而聖造曲臨，彝章俯及。上公端揆，已承褒飾之恩。大國贈封，更荷顯揚之賜。康化權而無力，顧家牒而有光。祗戴睿慈，臣某無任哀感激懼屏營之至。
臣某言。伏奉今月某日制書，追封臣亡曾祖母亡祖母亡母某國夫人者。典常重舉，渥澤下流。臣某中謝。伏以尊號皇帝陛下動法天經，用宏王道。繼降追榮之命，若酬輔政之功。竊念微臣，謬持魁柄。計日月則四時未半，調陰陽則六氣未和。而聖造曲臨，彝章俯及。上公端揆，已承褒飾之恩。大國贈封，更荷顯揚之賜。康化權而無力，顧家牒而有光。祗戴睿慈，臣某無任哀感激懼屏營之至。
臣某言。伏奉今月一日制書，除臣使持節懷州諸軍事守懷州刺史。成命俯臨，兢魂自失。妨賢不退，無德而升。恩屢錫而知慚，祿彌高而愈懼。中謝。臣聞國經選士，有一善而不（集作無）遺。天爵與能，從九徵而可試。臣薄遊憲府，累踐禮闈。衣繡無執簡之才，起草愧含香之列。移官望苑，日月其除。驂駕梁園，涓埃莫效。剖符南峴，既恧民謠。作鎮西河，未寬人隱。二邦為政，撫熊軾而無功。八使回軒，同鶴鳴而有薦。遂乃謬沾束帛，猥賜褒揚。頓掩前瑕，更延今寵。山陽大郡，河內名區。桑竹蔭淇水之西，井田雜邙山之北。將何以潤通京邑，化接神州。雖勉三載之勤，何補一年之借。封畿之要，曆選稱難。臣也胡顏，敢膺斯寄。伏乞再求遺玉，更網潛珠。庶使賢才申共理之心，聖主得分憂之地。無任叨竊之至，謹詣朝堂奉表陳讓以聞。臣所讓人，別狀封進。
臣某言。臣昨奉恩命，加臣某官者。非常之澤，稟命實難。今月某日已奉表讓訖。伏慮聖慈所注，宸旨未回。累足屏躬，自逃無地。遂敢再傾肝膈，仰告睿明。臣雖至愚，非敢飾讓。一則副陛下用臣之公道，保陛下知臣之遠圖。一則惜朝廷之典章，重朝廷之爵秩。永惟矜鑒，在我聰明。伏以顯賞之恩，殊勳是稱。凡施君命，必合國章。昨者逆將興妖，稱兵構變。災匪同於天作，患實過於主憂。咎在輔臣，理當昭憲。但臣久罹強劫，莫扈出居。走間道以獲歸，乃王靈之所被。免致陷身之禍，得陳拜首之容。伏蒙陛下特閔驚危，盡寬罪戾。收雷不振，就日複安。尚處弼諧，空知慚感。至於遽停輦輅，近駐郊圻。廟貌不遙，園陵可望。是陛下孝通祖考，所以不遠京師也。又能庇茅茨，祇臨草莽。潛施英略，使殄逆徒。坐待梟夷，風行號令。然後決乘輿之反正，慰父老之怨思。謀夫自多，睿誌先定。自陛下精感社稷，所以不移節序。重啟昌期，鹹資聖斷。臣將何力，可助元功。比者殊渥遽臨，莫知所以。為賞之僭，懼及淫人。春秋正言，國家大事。聖朝行之則有損，微臣受之則無名。且臣叨荷休明，貴為宰物。兢兢守道，尚懼愆尤。汲汲經邦，未能報效。今伐叛之地，實非近藩。虜馬方飲於渭川，戎帳頗施於秦甸。農商半收，（疑）貢賦鮮通。中外未安，宵旰多慮。凡垂恩澤，先布瘡痍。次及勳功，方為❥❥❥❥❥❥❥❥❥❥元和聖武，乃顧淮西。宰臣裴度，總統全師，削平宿寇，勤勞忠烈，史策昭煥。獻捷還都，書勳行賞。持衡之地，但加金紫之階。詎是憲皇之恩澤不深，裴度之勳名不盛。此乃愛重彝憲，保持大臣。遂令賞薄於功，欲使眾稱其美。列祖遺法，陛下聿修。在臣感恩，欲增聖德。中書故事，常欲兼官。雖當敘進之間，亦在歲時稍久。錫之有度，拜者則安。臣又非宜，朝將何論。真食之命，令典俱存。求而論之，斯事非細。軍儲方困，公聚正虛。郡國凋殘，乃陛下殷憂之本。臣僚艱窘，是陛下軫恤之秋。而宰臣獨以膏腴，贍其封邑。人情頗惑，事理不通。承命以來，連宵審度。粗能祇荷，皆欲寵光。何敢進犯天顏，尚煩俯察。誠憂赫怒，其可苟安。不言則負任使之恩，有讓則違獎錫之旨。有違無負，明主必容。情激辭多，憂緣寵過。伏乞特回沛澤，且使燮調。息致寇之危疑，合興邦之理道。臣某無任死請迫切懇悃之至。
臣某伏睹宣旨，駕幸北路軍前。皇太子宰臣百官等上表陳請，未賜俞允者。省訪風俗，雖經典之舊儀；慰撫師徒，乃君父之慈照，但以道途險阻，水陸嚴凝，遐邇群心，實切憂灼。
伏惟皇帝陛下體堯慈惠，逾舜欽明，欲令寰海之人，共沐雍熙之化。憬茲汧隴，密邇封隅，久負歡盟，深辜恩信！識變通者，已束身效順；迷向背者，猶掩耳偷安。致一境之生靈，銜積年之怨抑，徇吠堯而有日，思慕舜以無由。所以授姜鉞以整師，築韓壇而誓眾，風馳號令，兩驟雄豪，上將等威震雷霆，心堅鐵石，指期克日，必就削平。豈勞親駕翠輿，躬麾白羽，六龍八馬，驅馳嶮棧之中；萬騎千官，迢遞層峰之外。方零霜雪，漸逼沍寒，伏乞聖慈，俯聆億兆之情，特駐省方之命，上為宗社，下慰華夷，佇對捷書，更開土宇。臣叨深睿獎，倍慊明誠。塵浼宸嚴，不任待責望恩迫切禱祈之至。
臣伏念朝廷起軍之際，陛下決於宸斷，撫臣背曰：「此去必蕩寇讎，可期清泰。事了之後，與卿一鎮。」臣仰奉成算，固絕他疑。果賴神謀，尋平偽孽。今乾坤交泰，弓矢載櫜。徽章以正於母儀，嘉禮獲申於元子。須傾血懇，仰瀆宸嚴。但以密近之權，合歸重望。鈞衡之柄，宜屬通材。至於所領節旌，雖是陛下所許，伏緣鎮州在北，狂虜未除，慮有奔衝，須為控扼，亦希付於上將。所貴殿彼一隅，伏望陛下道極照臨，仁深覆載，念臣久司繁重，憫臣方在衰羸，退放居閑，俾從導養。臣無任祈天瀝懇之至。
