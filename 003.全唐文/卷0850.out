漢賓常恃倜儻，不習廉隅。遏鄴都奸卒之流言，時銷叛亂。卻華師親隨之浮議，俗致安康。開國承家，忠貞保義，而又散己俸而代逋欠，辟荒榛而種 [QDXC]麰。民有袴襦之謠，野無萑蒲之患。安民禁暴，威惠兼行。而又知進退存亡之理，得善始令終之名。亦所為知幾其神也。諡法：「忠道不撓，保節揚名曰貞。愛民好學，寬裕慈仁曰惠。」請諡「貞惠。」
竊見諸道選人，合格下解，不出十月，立定三旬。此則常程，向來舊制。卻是或有因解樣所誤，式例稍虧，字內點畫參差，印處高下訛舛，便乃駁犯，致有艱難。其如有七年八年選期，千里萬里途路，羈窮取士，辛苦到京。若粟錯不容，乃滯塞無計。自今後伏乞特行明敕，顯布新規。其黃衣選人，隻驗出身文書，己有前任者，據考牒及解繇曆子，轉年得盡合格，不許便與判行。小小不賜駁犯，則天下感明時事易，聖主恩寬，不使吏徒得行奸計者。
伏見近年百姓，頗遇災荒。縱納得王租，即不充口食。此蓋播種不廣，頃畝無餘。既稅外無溢數之苗，致民中有不及之弊。且國以民為本，民以食為天。苟百姓不足，君孰與足！伏請曉示天下，應有荒田，一任百姓開種。候及三年外，即檢照所開種頃畝多少，量納一半租稅。貴國家富饒，上下通濟者，

洎乎西域誕靈，曜列星而應瑞。漢庭入夢，挺金質以呈祥。法被寰中，言超象外。遠究天人之際，廣開方便之門。現無生為不死之❥，示有相入無形之域。修正真之❥❥❥網能除。❥❥❥之至明，暗室皆曉。觸類斯長，無幽不通。元化普洽而不窮，虛穀有聲而必應。至矣哉！總萬法而為方，即絕跡出塵，無如佛者。夫其道也，大慈廣運，宏濟無方。辟眾妙❥❥元關❥啟。導一乘之教，覺路難登。寂滅虛空，真如綿邈。窈冥莫測，識智難量。是知翥長空者，必假以羽翰。濟巨浪者，須資於舟楫。將欲以言觀法，以法觀心，窺解脫之門，究❥❥❥❥❥是者即莫❥乎經。夫其要也，始則演以一音，次則偈於四句。變拳石為千峰之秀，導勺水為萬派之源。於是貝葉緹，流行斯廣。龍宮寶藏，❥❥攸繁。莫不指示迷方，津梁彼岸。使❥❥珠者必求罔象，涉麗水者果獲祥金。披文則萬象皆呈，得意則一言以蔽。能宏是者，其唯釋門之達士哉！即今經藏主隱公，是其人也。
公生於鎮州靈壽縣，俗姓裴氏，法名誌隱。出家於奉恩寺，受戒於光化寺。幼無童心，長有佛性。名山勝境，靡不經遊。先止於岨崍山光化寺，修行二十餘年，剃度三十餘人。遠近傾依，緇俗贍仰。是院先有主者僧順公，本貫定州深澤縣人也。俗姓李氏，法名智順。出家於本州開元寺，受業於法華院。後因巡禮，遂至山門，與先院主僧道言，相繼住持六十餘載，剃度二十餘人。修崇院宇功德佛事，並己周圖濮陽，化召得施主李彥章等，特建鍾樓經藏。雖斤斧丹青，煥乎畢備，而經文典誥，鹹且闕諸，遂乃堅請主持，假其緣化。既從請托，遂果成❥❥❥募彼信心，資乎敏手。堅比移山之誌，勤用覆簣之功。僅越十年，始就前願。凡寫藏內經律論及聖賢傳記等，共五千四百八十卷。並新紙墨，鹹得精詳。永用緘藏，是圖悠久。今院主僧行❥供養主僧行感典座❥行隱，並禪休擢秀，❥水澄波。護戒珠而如握靈蛇，傳祖印而非關墮鵲。三千世界，不染六塵。八萬法門，皆歸一念。身居五濁，蓮花生於淤泥，❥燃百燈。太陽入於暗室，住持真境。炳煥釋❥況方嶽之中，岱宗為首，地臨齊魯，境壓淮沂。玉幾金床，宛留勝跡。天門日觀，下瞰長空。爰屬盛明，即期封禪。方今千載啟運，四境無塵。緇徒雖蔭於法門，野老鹹知其帝力。府主太師相公，勳高社稷，❥列山河。下車而比戶鹹蘇，出令而連營盡肅。論兵玉帳，謀深起翦之流。禮士金台，價重鄒枚之選。故得時康俗阜，氣淑年和，成此莊嚴。❥❥風教，遂釋子歸依之願，契如來付囑之言。得不備以良因，紀之貞石！元休功虧力學，敏謝生知。幸見托於斯文，實懷慚於染翰。式揚功德，乃述銘云：
浩浩浮生，茫茫曠劫。惡積禍胎，福生善業。覺路難尋，愛河易涉。瞻彼波瀾，❥❥舟楫。爰有大士，百億化身。戒珠不纇，❥鏡無塵。演茲妙法，濟彼蒸民。門辟覺路，指示迷津。妙旨幽深，微言秘奧。窅窅靈源，茫茫元造。孰空真宗，孰探法寶。❥❥欲探，必資經誥。猗歟❥典，列聖徽猷。一音❥演，萬法斯流。雕金鏤玉，貝葉緹。將來佛生，舍此何求。偉哉達士，成此至功。❥乎寶藏，宛若龍宮。生雖有岸，法本無❥。天長地久，永播真風。
兵不可不戰，將不可不擇。每於月旦，宜令教習。楚莊立功而心懼，晉文戰勝而色憂。居安慮危，古之道也。此乃鴻圖永固，霸業彌芳。
自靈州過黃河，行三十里，始涉沙入党項界。曰細腰沙、神樹沙，至三公沙，宿月支都督帳。自此沙行四百餘裏，至黑堡沙，沙尤廣。遂登沙嶺。沙嶺，党項牙也。其酋曰撚崖天子。渡曰亭河。至涼州。涼州西行五百里，至甘州。甘州，回鶻牙也。其南山百餘裏，漢小月支之故地也。有別族號鹿角山沙陀，雲朱邪氏之遺族也。自甘州西始涉磧。磧無水，載水以行。甘州人教晉使者作馬蹄木澀四竅，馬蹄亦作四竅而綴之。駝蹄則包以釐皮，乃可行。西北五百里至肅州，渡金河。西百里出天門關，又西百里出玉門關。經吐蕃，男子冠中國帽，婦人辮發戴瑟瑟。雲珠之好者，一珠易一良馬。西至瓜州、沙州。二州多中國人，聞晉使者來，其刺史曹元深等郊迎，問使者天子起居。瓜州南十里鳴沙山，雲冬夏殷殷有聲如雷，雲禹貢流沙也。又東南十里三危山，雲三苗之所竄也。其西渡都鄉河曰陽關；沙州西曰仲雲族。其牙帳居胡盧磧。雲仲雲者，小月支之遺種也。其人勇而好戰，瓜沙之人皆憚之。胡盧磧，漢明帝時征匈奴，屯田於吾盧，蓋其地也。地無水而常寒多雪，每天暖雪消乃得水。匡鄴等西行入中雲界，至大屯城，仲雲遣宰相四人、都督三十七人候晉使者。匡鄴等以詔書慰諭之，皆東向拜。自仲雲界西，始涉兼磧。無水，掘地得濕沙，置之胸以止渴。又複渡陷河，伐檉置水中乃渡，不然則陷。又西至紺州。紺州，於闐所置也，在沙州西南，雲去京師九千五百里矣。又行二日至安軍州，遂至於闐。聖天衣冠如中國，其殿皆東向，曰金冊殿。有樓曰七鳳樓。以葡萄為酒，又有紫酒、青酒，不知其所釀，而味尤美。其食粳沃以蜜，粟沃以酪。其衣布帛。有園圃花木，俗喜鬼神而好佛。聖天居處，嚐以紫衣僧五十人列侍。其年號同慶二十九年。其國東南曰銀州、盧州、湄州。其南千三百里曰玉州，雲漢張騫所窮河源，出於闐而山多玉者，此也。
伏以聖代設科，貢闈取士，必自鄉薦，來觀國光，將葉公平，惟求藝行。蓋廣搜羅之理，且非喧競之場。伏見常年舉人等，省門開後，春榜懸時，所習既未精研，有司寧免黜落。或嫉其先達，呀恣以厚誣。多集怨於通衢，皆取駭於群聽。頗虧教本，卻成亂階。宜立新規，以革前弊。自今後諸舉人，不是家在遠方，水陸隔越者，望本令各於本貫選藝精通賓寮一人考試。如非通贍，不許妄薦。儻考核必當，即試官請厚於甄酬。若薦送稍私，並童子盡歸於竄逐。冀彰睿化，免紊儒風。庶絕濫進之人，共守推公之道。
今年選人內，八十三人無闕注擬，詞訴紛紜。蓋因近敕減選，入仕者多門。雖可區分，難抑詞理。請下格式，取四月後合用員闕發遣。中書門下奏先以銓曹論員闕，遂卻置戶椽一員，諸州一百五十員，格式元送闕簿六百四十餘處。後又許超折資序。又堂帖令畿赤己上，雖擬議許開銓後除授，不合豫請用四月後員闕。望於移省限內並須了絕，不得更令選人有詞。
臣聞君子有應敵之方，因時俯仰。介士有不移之操，與性逍遙。康堯佐舜者，洽道於君臣。洗渭巢箕者，寄形於天壤。惟聖人之效業，在庶物以由庚。微臣學圃無成，文場不調。頃屬兵交四海，怨暴三場。梁室亂離，走蘭成於荒穀。江都淪覆，遁庾袞於天山。而又蔡順少孤，虞邱三失。倉野之女，遠國飄零。王祥之男，一時彫落。喪家室而有鰥在下，悲身世而無處求生。因投跡元元，委心虛靜。長揖當途之客，群居在野之人。幽蘭以備於重襟，灌木用成於虛室。或臨窗嘯傲，或植杖耕耘。樂在其中，老而將至。西山采藥，己有詠歌。北闕彈冠，曾無夢想。安期綸綍，下及煙蘿。日月方耀於太清，世胄適躋於高祖。任賢勿貳，位事惟能。衡門不傑之才，繇來有愧。詔局殊常之命，未敢以聞。夫功大者其任尊，職充者其責重。任必安於所據，責不致於非才。方今內服百工，外拜五長。百爾黎獻，一存至公載。惟清清朝，奚急百士。誠繇陛下天綱地絡，容無所遺。夏雨春風，恩無不及。青陽振其沉穎，旭旦起乎幽棲。將令匹微，罔不率俾。固宜勇別環堵，言隨輯（言勇切）車。拜丹地之明廷，奉皂囊之清職。東望心踴，其如病何。賦分隱淪，滅思聞見。九徵而往，雖有語於莊周。三召不行，獨無求於殷浩。仰祈皇鑒，俯宥愚衷。
奉詔，臣等同修先皇帝實錄進呈。自承天旨，尋戒百官，同申太史之舊章，遍訪茂陵之遺牒。莫不囊螢汗簡，寢筆懷鉛。粗成典冊之大綱，詎副宸旒之重委。臣聞刻木結繩之代，泥金簡王之朝，傳茂實於無窮，播英聲於不朽。良以弦歌誦美，竹帛書勳。然則序皇猷而有質有文，論帝道而或疏或密。疏則見譏於良史，密則利澤於洪源。故禹穴藏書，作法永垂於千古。橋山刻木，化民何止於百年。恭惟明宗聖德和武欽孝皇帝務實去華，本仁祖義。鄙漢家之霸道，薄用刑名。遵老氏之元言，克敦慈儉。爰自仗義旂於參野，總戎鉞於渠門。三紀訓兵，奉列聖而重安鼎祚。八年禦宇，育黎元而別創蘿圖。臣曆覽前經，詳觀哲後，無如先聖居宗室而扶持景運，作維城而屏翰皇家。鷹揚豹變之奇，蠖屈龍伸之智。年才總角，位己建牙。輔獻祖、太祖之經綸，解僖宗、昭宗之禍難。東平曹蔡，北靜藩渾。披榛棘而立朝廷，斬豺狼而興社稷。及莊宗失馭，寰海橫流，方哀義帝之喪，堅守唐侯之位。而謳歌遽迫，曆數爰歸。於是革秦皇漢武之澆風，修貞觀開元之仁政。以臣幽淺，何以發揮。自捧絲綸，如挾冰炭。但緣職分，難避擬掄。臣即與判館事修撰官中書舍人張昭遠、中書舍人李詳、左拾遺吳承範等，依約典謨，考詳記注，按編年之舊體，各次第以分功。起龍潛受命四十年，成鳳冊新書三十卷。雖研精覃思，備振於綱條，而事重才輕，仍憂於漏略。加以裝褫鹵莽，繕寫生疏，旋命直館右拾遺楊昭儉，虔切指蹤，專司校勘。尚虞舛誤，未盡周旋。將冒犯於進呈，實倍增於憂負。
明王禦宇，哲後垂衣，必崇郊薦之儀，以表君臨之道。伏自陛下興隆寶祚，展禮群神，每祈福以為人，必差官而行事。先七日受誓戒於南省，後三日各致齋於本司。必在精誠，以感靈貺。臣伏見南郊壝壇之側及諸祠壇，並無宿齋之所。請下所司，量事修建屋宇。俾嚴祇事，允屬聖朝。
近宰臣盧文紀上章，請條理選部。臣聞「事不師古，匪說攸聞」。又曰：「仍舊貫，何必改作。」此先王之格言也。臣案六典，吏部三銓，尚書侍郎，分典吏部。其格擇人有三實四才，孟冬三旬集人有地裏之差。若循彼綱條，依其格限，人無濫進，官得實才。隻自天成四年十月詔罷侍郎分銓，隻以尚書並領。正官又闕，多是他曹權差。才力或有短少，遂致發道凝滯，圍集遲留。移省既失常規，選人隔年披訴。臣請卻依六典分銓，朝廷列職分司，比期厘務。置之閑地，何表分憂。望各委典銓，於事為宜。
伏以運當昭泰，時屬豐成。金鑾己議於省方，彩仗將離於上國。沿路供億，固有舊規。況聞詔旨丁寧，不許分外科率。所在藩侯郡守，竭力推忠。奉迎須備於貢輸，徵斂或及於黎庶。伏望更加示諭，免至煩勞。使四海九州，遐邇共聞於聖德。千乘萬騎，經過不擾於疲民。俾諧望幸之心，以顯來蘇之義。
臣聞《春秋傳》曰：「將賞，為之加膳；將刑為之徹樂。」此明君之愛人也。伏乞下大理、刑部兩司，凡經定罪之時，結正之際，遍覽格律簡驗，盡舉敕文討尋。俾獲罪者甘心，受罰者無怨。人知法有畫一之義，律無再易之門。
諸縣力及人戶，多為州使影占。或台省投名，惟貧民客戶，在縣應役。例有不均之歎，且多僥幸之流，請議禁止。
臣近睹河南留守高行周狀奏修大內事，以大廈既成，燕雀尚猶相賀，皇居是葺，臣子豈不同歡。然則時方屬於多虞，事宜停於不急。
臣聞帝堯古之聖君也，其所居宮室，則茅茨不翦，土階三尺。漢文帝古之聖主也，欲造露台，以費百金之值，尋罷其役。莫不道光圖籍，德冠古今。為千載之美談，作百王之懿範。況漢文承三代之基業，禦一統之寰區，百姓富饒，四方寧謐，金帛盈於帑藏，粟麥溢於囷倉，尚惜其財，不從其欲。今雒陽宮殿，雖有先遭焚毀，其所存者，猶且彌滿於帝堯之茅茨，而又重有修營，其所貴者，豈不倍多於漢文之台榭。
伏自陛下一臨華夏，再曆寒暄。聖猷雖契於上元，皇化未覃於遐徼。複又鄴城殘寇，曆歲逋誅。黎民猶困於轉輸，將士頗勞於攻討。庫藏虛竭，支費殷繁。此則是陛下宵衣旰食之時，非陛下營造宮室之日。且百姓是陛下之赤子也。陛下是百姓之慈父也。子既有疾，父寧不憂？今天下黎民，莫非疲弊。天下州縣，靡不凋殘。加以率斂頻仍，徭役重疊，尤宜撫恤，俾遂蘇舒。勿謂愚而可輕，勿謂賤而可棄。古人有言：「民猶水也，君猶舟也。水所以載舟，亦所以覆舟。」可不畏乎？兼自去年正月已來，陰陽繼虧，星曜失度。此則上一垂象，使陛下修德節儉之戒也，固合修德以應之。向使百姓安寧，則陛下雖當櫛風沐雨，未以為苦也。若或兆民愁苦，則陛下雖處瑤台瓊室，豈得為安乎？伏願陛下襲帝堯之舊風，繼漢文這餘烈，且停工役，免費資財。使寰海之普寧，或修營之未晚。則天下幸甚，百姓幸甚。
臣昨據熟吐渾節度使白承福赫連公德等，各領本族三萬餘帳，自應州地界奔歸王化。續準生吐渾並渾契兩突厥三部落南北將沙陀安慶九府等，各領部族老小，並牛羊車帳甲馬，七八路慕化歸奔，俱至五台及當府地界己來安泊。累據告勞，具說被契丹殘害。平取生口，率略羊馬，淩害至甚。又自今年二月後來，須令點檢壯強，置辦人馬衣甲，告報上秋向南行營。諸蕃部等實恐上天不祐，殺敗後隨，例不存家族，所以豫先歸順。兼隨府族各量點檢強壯人馬，約十萬眾。又準沿河党項及山前山後逸利、越利諸族部落等首領，並差人各將契丹所授官告職牒旗號來送納，例皆號泣告勞，稱被契丹淩虐，憤惋不已，情願點集甲馬，會合殺戮。續又朔州節度副使趙崇與本城將校殺偽節度使劉山，尋己安撫軍城，乞歸朝廷。臣相次具奏聞。昨奉宣頭及累傳聖旨，令臣凡有往複契丹，更須承奉。當候彼生頭角，不欲自起釁端，貴守初終，不衍信誓。仰認睿旨，深惟匿瑕。其如天道人心，至務勝殘去虐，須知機不可失，時不再來。竊以諸蕃不招呼而自至，朔郡不攻伐以自歸，蓋係人情，盡由天意。更念諸陷蕃節度使等，本自勳勞，早居富貴，沒身邊塞，遭酷虐以異常，企足朝廷，冀傾輸而不已。如聞傳檄，盡願倒戈。如臣者雖是愚蒙，粗知可否，不思忌諱，罄寫丹衷，細具敷陳，冀裨萬一。
