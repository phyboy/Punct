敦仁字君澤，固始人。隱仙遊植德山下，閩王昶強以袍笏，不受。清源節度使留從效再辟之，乃求監小溪場。既至，請升場為縣，舉王直道自代，隱居佛耳山。自號清隱，數年卒。
去邑西逾百餘裏，有山曰佛耳。峭絕高天，遠跨三郡。有田可耕，有水可居。予卜而築之，榜堂曰「清隱」。若夫煙收兩霽，雲卷天高，山聳髻以軒騰，風梳木而微動。寒泉聒耳，戛玉鳴琴。非宮非商，不調自協。非絲非桐，不撫自鳴。春而耕，一犁雨足。秋而斂，萬頃雲黃。饑餐飽適，遇酒狂歌。或詠月以嘲風，或眠雲而漱石。
夫古之塔者，兒童取沙，授記聞諸金仟子，鬼神碎寶，成功歸彼鐵輪王。今之塔也，非寶非沙，彌堅彌大，鑿鞭來之巨石，狀湧出之浮圖。是故人但有心，物亦無體。心以不貪為戒，寶即同沙。體以不磷為名，石還勝寶。我當今睿文❥❥❥聖元德隆道大孝皇帝君臨城內，佛在王中。雖日總萬歲，且躬行十善。嘗曰：「植福靡因乎地，賦命弗自乎天。猶吾基構之肯承，亦我梯梁之夙設。而今而後，念茲在茲。」永隆三年歲次辛丑冬十一月，上視朔之暇，顧謂南面城中，西來山左，林繁薝葡，種滿國以馨香，草偃芻，占度年之蒼翠。可安之窣堵，鎮此高崗。是月八日，峻址環開，貞姿片合，層一至九，樣獨無雙。暨某年某月，良工告成，凡一十六門七十二角，並隨層隱出諸佛形像，共六十二軀。繇是影籠千室，猶趨潤礎之隅。勢入重霄，已戴補天之色。壯矣哉！壽嶽因之永固，他山為之一空。設使王曰毗沙，擎應不動，台稱壘土，比則非牢。作之者莫與爭功，目之者自然生善。臣叨承出綍，俾屬受辛。瞻八面之貞明，相高❥❥舉一隅之磨琢，略類微才。將何確論宏規，虛忝堅令善誌。卻於文罷，特地魂驚。蓋不容揖讓洪儒，雕鐫翠炎。唯深幸矣，敢直言之。永隆三年歲次辛丑十一月記。
神仙變化，非靈洞而不棲。祖佛修行，非聖嶽而不憩。以王子晉騰身於緱嶺，能大師景跡於曹上，雖出凡之路斯然，而達命之元不爾。是謂控鶴驂鸞之客，以九仙六洞為家。生出離死之人，以大道三界為宅。或金骨化而煙霞停影，空閉古壇。或色身謝而水月回光，卻歸他世。豈可以凡心識予去住，豈可以元心測彼變通哉！大閩國西嶽名山者，初有神仙以變化，次有祖佛以修行。聖跡聿興，在於唐朝之首。為其山中分六合，高冠二儀。岩根而吼出雷聲，峰首而戛橫鬥柄。寒生六月，風記五天。上有列仙聚會之壇，中有誌士修真之室雲雲。
光憲字孟文，貴平人。唐時為陵州判官，後唐天成初避地江陵，為荊南武信王高季興掌書記，累官荊南節度副使。試御史中丞，入宋授黃州刺史，乾德末卒。
風雅之道，孔聖之刪備矣。美刺之說，卜商之序明矣。降自屈宋，逮乎齊梁。窮詩源流，權衡辭義。曲盡商搉，則成格言。其惟劉氏之文心乎？後之品評，不複過此。有唐禦宇，詩律尢精。列姓字，掇英秀，不啻十數家。惟丹陽殷璠，優劣升黜，鹹當其分。世之深於詩者，謂其不誣。顧我何人，敢議臧否。苟成美有闕，得非交遊之罪邪？禪師齊己，本胡氏子，實長沙人。家邇溈慕大禪伯，入頓門落發，擁毳遊方，宴坐宿念，未忘存❥❥❥師趣尚孤潔，詞韻清潤。平淡而意繞，冷峭而❥❥❥❥❥❥❥❥❥❥鄭穀郎中與師❥❥❥❥❥❥敲門誰訪❥❥客即❥師應是逢新雪，高吟得好詩。格清無俗字，思苦有蒼髭。諷味都忘倦，拋琴複舍棋。」其為詩家者流之稱許也如此。晚歲將之岷峨，假途渚宮，太師南平王築淨室以居之，舍淨財以供之。雖出入朱門，而不移素履。議者以唐來詩僧，惟貫休禪師骨氣混成，境意卓異，殆難儔敵。至於皎然靈一，將與禪者並驅於風騷之途，不近不遠也。江之南，漢之北，緇侶業緣情者，靡不希其聲彩，自非雅道昭著，安能享茲大名！鄙以旅宦荊台，最承款狎。較風人之情致，頤大士之旨歸。周旋十年，互見閫域。師平生詩槁，未遑刪汰。俄驚遷化，門人西文並以所集見授，因得編就八百一十篇，勒成一十卷，題曰「白蓮集」。蓋以久棲東林，不忘勝事。餘既繕寫，歸於廬嶽，附遠大師文集之末。❥❥❥❥❥遞為輝光，其佳句全篇或偶對，開卷輒得，無煩指摘。濡毫梗概，良深悲慕。天福三年戊戍三月一日序。
崇訓為北漢宿將，累從征伐有大功，後以譖言被殺。
兩鹽池周圍極遠，以棘為籬，別無城壁。其巡警牙官，數百步一人，向未立法，猶有犯禁。近奉九月十日條流，雖不該制置，鹽場務司，亦已曉諭。今來未審依舊法，用新條。
伯壎，北漢天會十五年官尚書虞部郎中，權知槁城縣事。
獲鹿自漢以來，號稱名邑。邑西北奧，有含滋吐潤，濃翠如勻，不險不夷，獨秀而野。按之《圖經》，實所謂奇石山也。環邑皆山，而山之大者，青嶂碧巘，雲岫煙嵐。峨峨萬疊，一帶屏列。而危巔峻嶺，又且連亙重複，有弗絕者。宜睥睨此山，迤邐而不足道。然境勝地靈，特為逸人高士所愛，固異乎他山也。裏人好事者曹人劉清，於山之阿穴石為二洞，命其名曰「純陽」、曰「修真」，學道者居焉。洞之頂有地爽塏，坦然如砥平，廣袤百步。冠褐之侶，因議所以，起建三清殿，以崇奉高真。其徒五六人，與夫掌化緣者，分遣四方。未幾，邑境鄰封，人皆輻輳。信心喜施，財無所惜。而富者車載，貧者肩擔。遝遝而來，惟恐其後。由是鳩材僝工，閱數月告成。巍然突兀，屹立於上。眾所欽戴也，顧不偉與？初於殿廡下其無草木如屺，道眾手植數樹，力於栽培。柔枝弱幹，今漸扶疏。掩映綠陰，頗增氣象。然則殿之建也，豈徒示甍桷之壯麗，赭堊之藻飾，以為眾人觀美哉？蓋使之登其庭，瞻仰繪像，而鹹起好善之心焉。先是殿之始基也，其種種靈跡，所以信於人者，固難以縷陳而悉數之，試概舉其略以表希異。遊民有張氏者，乃富農也。榆數株方茂，許施其一，以為之材。後靳吝，竟不副所願。化緣渠長欲以錢易之，亦不肯售。越三日，急電迅雷，駭人耳目。大風飄屋，雨霔如傾。轟然霹靂，不知其所從來。拔張氏所許樹，髡去枝條。其家驚惶，遽載而施焉。洎涓日之良，役夫以構，則適當務農之時。從事東作者，頃刻弗得息。欲借人以助役，至是辭以無暇。道眾彷徨四顧，茫然失措者久之。方慮勝緣艱阻，不旋踵濃雲布野，雨亦隨降，而執耕布種者不能趨田畝。於是竭蹶以赴期會，人遂雲集。隆棟巨梁，成於肇造，既構則天乃開霽。變化之道，孰能測究哉！工作之興也。先於南坡下取土，以供其用。人之登躋疲勞，方苦其難，忽有一褒衣老叟謂其人曰：「此山之鞍，其上有土甚廣，何必遠去，以空困爾力。」遂以杖指示，叟導而前，乃至其所，劚去蕪根，果得厚壤。十數步內，亦無拳石。蓋惟土功之大，自起址以至於塗塈杇墁，因是取足。力不乏而倍，以省蔂梩之役，美哉斯事也。道眾欣然，共延於座。方烹茗以謝其意，俄失所在，眾皆奇之。
法師龐居仁子安，以道行住持，率其徒成此善緣。躬自董功，勞且不憚。至誠所動，有感必通。是故始於繕營，則有賴人為。及其畢事，則致獲神助。其於真荃正教，又能宣揚之。而通元究微，深造本原。細繹衝科，廣敷大範。而以之開悟眾人，而使趨向也。一爐香火，安寘清壇。幡蓋具陳，花燈間列。吟詠清祝，執幡行道，而持誦之力，垂惠一方。期於無天災，無物癘，雨暘時敘，五穀豐穰。俾人人多種福田，而鹹集壽域，顧豈小補哉！蓋餘曩時與龐為學校友，而縣令王公都官亦有同年契，因殿之落成也，欲刊諸崖石而紀之，以垂永遠。來請餘記，義不得辭。餘昔為布衣時，長邑庠者殆數歲矣。每因暇日，曆覽此山之勝，故餘喜道其事，而為之文也。
浩字浩然，沁水人。北漢時隱太行洪穀，自號洪穀子。
凡畫山水，意在筆先。丈山尺樹，寸馬豆人。遠人無目，遠樹無枝。遠山無皴，隱隱似眉。遠水無波，高與雲齊。此其訣也。山腰雲塞，石壁泉塞。樓台樹塞，道路人塞。石分三麵，路有兩蹊。樹觀頂<寧頁>，水看岸基。此其法也。凡畫山水，尖峭者峰。平夷者嶺，峭壁者崖。有穴者岫，懸石者岩。形圓者巒，路通者川。兩山夾路者壑，兩山夾水者澗。注水者溪，通泉者穀。路下小土山者坡，極目而平者阪。若能辨別此類，則粗知山水之仿佛也。觀者先看氣象，後辨清濁。分賓主之朝揖，列群峰之威儀。多則亂，少則慢。不多不少，要分遠近。遠山不得連近山，遠水不得連近水。山腰回抱，寺觀可安。斷岸頹堤，小橋可置。有路處人行，無路處林木。岸斷處古渡，山斷處荒村。水闊處征帆，林密處店舍。懸崖古木，露根而藤纏。臨流怪石，嵌空而水痕。凡作林木，遠者疏平，近者森密。有葉者枝柔，無葉者枝硬。鬆皮如鱗，柏皮纏身。生於土者修長而挺直，長於石者拳曲而伶仃。古木節多而半死，寒林扶疏而蕭森。春景則霧鎖煙籠，樹林隱隱。遠水拖藍，山色堆青。夏景則林木蔽天，綠蕪平阪，倚雲瀑布，行人羽扇，近水幽亭。秋景則水天一色，{敕}}疏林，雁橫煙塞，蘆嫋沙汀。冬景則樹枝雪壓，老樵負薪，漁舟倚岸，水淺沙平，凍雲黯淡，酒簾孤村。風雨則不分天地，難辨東西。行人傘笠，漁父蓑衣。有風無雨，枝葉斜披。有雨無風，枝葉下垂。雨霽則雲收天碧，薄靄依稀。山光淺翠，網曬斜暉。曉景則千山欲曙，霧靄霏霏。朦朧殘月，曉色熹微。暮景則山銜殘日，犬吠疏籬。僧投遠寺，帆卸江湄。路人歸急，半掩柴扉。或煙斜霧橫，或遠岫雲歸。或秋江遠渡，或荒塚斷碑。如此之類，須要筆法布置，更看臨期。山形不得犯重，樹頭不得整齊。山借樹為衣，樹借山為骨。樹不可繁，要見山之秀麗。山不可亂，要顯樹之精神。若留意於此者，須會心於元微。
惲，李孟深，汴州陽武人。乾祐初舉進士，仕北漢，累官至推誠佐命保祚功臣特進守尚書左僕射兼中書侍郎平章事上柱國隴西郡開國公。入宋，累官忠武軍行軍司馬。端拱元年卒，年七十三。
帝宅之西，五裏而遠，群山邃穀，延袤縈擁。北自乾坎，南距申酉，蒼崖峭壁，怪石靈泉。薜蘿蔭乳竇以夏寒，叢桂向晴暘而冬綠。澗溜清泚，自激輕音。蔓草芃茸，本無毒螫。洞穴窈窕，煙嵐閉虧。隔雲聞雞犬之聲，度嶺接樵蘇之徑。大哉！氣通鬥極，崆峒帶多武之鄉。地劃參墟，晉野樂深思之俗。況乎刑政之經不紊，霸王之器具存。紀都邑即天下之浩穰，養士馬即域中之精勇。往者北齊啟國，後魏興邦。雖未臻偃伯之稱，且鹹正事天之位。時或倦重城之晏處，選麵勝之良遊。各營避暑之宮，用憩鳴鑾之駕。亦猶秦之阿房，晉之虎祁。楚之章華，漢之未央。古基摧構，往往存焉。年曆浸遠，率多改作。蓋以翼翼都會，豪右富民，因舊圖新，增制惟錯。於是乎金人塔廟，老氏宮觀，星布於岩石矣。懿哉！坤維之上，一舍之遙。群木陰翳，奇峰崷崒。上有平址，東西僅五十步。北倚石壁，有彌勒閣。內設石像，侍立對峙。容旨溫❥其鐫磨之巧，代不能及。昔睿宗皇帝再加添設，功用宛然。次東有池水甚潔，澄湛凝碧。睹之恐聳，國人儼其堂宇，偶以神位。每角亢方中，雷雨未施，即雩禱鹹萃矣。

上禦宇之八年乙亥歲，天讚皇帝，義敦天性，禮葉彝章。洎春末夏初，累飛詔示，必以備物典冊，將加徽號洪名。❥❥君親之恩，敬修迎受之禮。至夏六月十六日，果降貴近昭宣❥容尋於正殿❥❥英武皇帝兼頒龍衣玉帶，駟馬雕鞍，別賜神旗鼓吹，殊私異將❥❥❥❥❥眾心悅隨，群後稱慶。寶函金簡，揚命舜命禹之書。馭朽持盈，盡為子為臣之敬。禮之大者，帝載無窮。先是英武皇帝以今歲攝提建月青風❥❥❥❥❥升寒氣將退，嚴整儀衛，親率公卿，駕蒼虯之騤騤，衣赭袍之熠熠。雲韶寅導和樂❥❥❥❥❥曲之居誤屆初禪之境。臣幸陪天仗，親奉德音。既成❥福❥❥❥❥❥❥之佑。遽茲承詔，俾誌勝緣。將紀洪猷，潛思秘祝。所冀龍華會上，側聆善囑之言。星宿劫中，遍睹青蓮之相。歡心有待，謹作銘雲。
覺皇遞興。大教垂世，成位有期。壞空相繼，大哉賢劫。千佛重光，六度萬行，軌躅相望，浩劫迢遙，一念可攝，勿謂難逢，聲塵相接。惟彼陶唐，上列參墟。莓莓沃野，煌煌帝居。天啟亨會，神輸瑞圖。英武定難，後來其蘇。聖人有作，撫寧邦域，治民事天，允厘庶績。金像玉樓，伊帝之力。普濟蒼生，永尊皇極。
