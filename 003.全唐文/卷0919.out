普門子，俗姓何氏，嶽陽人。登進士第。後為沙門，住南嶽寺。貞元八年卒。門人曇環，集遺文二百篇行於世。
四教成列，開合之旨蘊乎其中；十子既往，幽讚之功在人方絕。惟三轉遂周，一乘載道，經文顯而約，元記博而深，後進難窺，蒙求尚壅。不遠而複，存乎其時，我哲匠湛然公當之矣！公孩提秀發，誌學名成，淵解得於自心，博贍振於先達，無適不可，以虛受人。洎毗壇以至於國清，其從如雲矣。
間者島夷作難，海山不寧，徇法之多，仄身岩宇。或謂身危法喪，莫如奉法全身，僶俛遂行，暴露原野。是樂法者，請益悅隨，且法實無邊，身則有待。宏敷未暇，簽訪有憑，因簽以釋，思逸功倍。美哉洋洋乎！登門者肯綮未嚐，望涯者恥躬不逮。乘是以訓，文其可廢耶？先德既詳，雖大科不舉；諸生未達，在小疑必疏。凡十卷。不忘於本，以天台命家；善繼其宗，以釋簽順學。信所謂觀象得意，俾昏作明，永代不朽者也。普早歲在塵，後時從道，徒欲擊其大節，獨不愧於心乎？

噫！纘承四世，年將二百。魚魯斯訛，不無同異。方將繹思津，道元流，遂廣斥邪疑，旁薄今古，質而不野，博而不繁，著《輔行記》凡十卷。備前聖廣略之旨，允今人勝劣之機，豈維錯綜所聞，將以隱括所治。所治即行，三多之妙運遽階；所聞唯解，一真之玄覽[QDDS]夫。行有歧路，則始終天隔；解無方隅，亦淺深隨類。建言輔行，以舉其全。故自遠方來，詢疑請益，擊蒙發覆，孜孜日夕，庶幾幽讚，欽若傳宏。道之將行，不孤運矣！谘予末學，輕說上乘。其猶爝火，增輝二曜。
靈祐，俗姓趙氏，福州長溪人。從本郡法恒禪師出家，入天台遇寒山子。造國清寺遇拾得。元和末至長沙，住大溈山同慶寺。大中七年卒，年八十三。詔諡大圓禪師。
夫業係受身，未免形累，稟父母之遺體，假眾緣而共成。雖乃四大扶持，常相違背，無常老病，不與人期。朝存夕亡，刹冉阝異世，譬如春霜曉露，倏忽即無，岸樹井藤，豈能長久？念念迅速，一刹冉阝間，轉息即是來生，何乃晏然空過？父母不供甘旨，六親固以棄離，不能安國治邦，家業頓捐繼嗣。緬離鄉黨，剃發稟師，內勤克念之功，外宏不諍之德，迥脫塵世，冀期出離。何乃才登戒品，便言我是比邱？檀越所須，吃用常住，不解忖思來處，謂言法爾合供。吃了聚頭喧喧，但說人間雜語，然則一期趁樂，不知樂是苦因。曩劫徇塵，未嚐返省，時光淹沒，歲月蹉跎。受用殷繁，施利濃厚，動經年載，不擬棄離，積聚滋多，保持幼質。導師有敕，戒勖比邱，進道嚴身，三常不足。人多於此，耽味不休，日往月來，颯然白首。後學未聞旨趣，應須博問先知。將謂出家，貴求衣食。佛先制律，啟創發蒙，軌則威儀，靜如冰雪。止持作犯，束斂初心，微細條章，革諸猥弊。毗尼法席，曾未叨陪；了義上乘，豈能甄別？可惜一生空過，後悔難追，教理未嚐措懷，元道無因契悟。及至年高臘長，空腹高心，不肯親附良友，惟知倨傲，未諳法律，戢斂全無。或大語高聲，出言無度，不敬上中下座婆羅門，聚會無殊。椀缽作聲，食畢先起，去就乖角，僧體全無。起坐忪諸，動他心念，不存些些軌則，小小威儀。將何束斂？後昆新學，無因仿效，才相覺察，便言我是山僧，未聞佛教行持，一向情存粗糙。如斯之見，蓋為初心慵惰，饕餮因循，荏苒人間，遂成疏野。不覺躘踵老朽，觸事麵牆。後學谘詢，無言接引，縱有談說，不涉典章。或被輕言，便責後生無禮，瞋目忿起，言語駭人。一朝臥疾在床，眾苦縈纏逼迫，晚夕思忖，心裏恛惶，前路茫茫，未知何往？從茲始知悔過，臨渴掘井，奚為自恨，早不預修？年晚多諸過咎，臨行揮霍，怕怖慞惶。縠穿雀飛，識心隨業，如人負債，強者先牽。心緒多端，重處偏墜，無常殺鬼，念念不停。命不可延，時不可待，人天三有，應未免之。如是受身，非論劫數，感傷歎訝，哀哉切心，豈可緘言，遞相警策。所恨同生像季，去聖時遙，佛法生疏，人多懈怠，略伸管見，以曉後來。若不蠲矜，誠難輪逭。
夫出家者，發足超方，心形異俗。紹隆聖種，震懾魔軍，用報四答，拔濟三有。若不如此，濫廁僧論，言行荒疏，虛霑信施。昔年行處，寸步不移，恍惚一生，將何憑恃，況乃堂堂僧相，容貌可觀。皆是宿植善根，感斯異報；便擬端然拱手，不負寸陰。事業不勤，功果無因克就，豈可一生空過，抑亦來業無裨。辭親決誌披緇，意欲等超何所？曉夕思忖，豈可遷延過時。心期佛法棟梁，用作後來龜鏡，常以如此，未能少分相應。出言須涉於典章，談說乃傍於稽古，形儀挺特，意氣高閑。遠行要假良朋，數數清於耳目；住止必須擇伴，時時聞於未聞。故雲生我者父母，成我者朋友。親附善者，如霧露中行，雖不濕衣，時時有潤。狎習惡者長惡知，見曉夕造惡，即目交報，歿後沈淪。一失人身，萬劫不複，忠言逆耳，豈不銘心者哉！便能澡心育德，晦跡韜名，蘊素精神，喧囂止絕。若欲參禪學道，頓超方便之門，心契元津，研幾精妙，決擇深奧，啟悟真源，博問先知，親近善友。此宗難得其妙，切須仔細用心，可中頓悟正因，便是出塵階漸。此則破三界二十五有，內外諸法，盡知不實。從心變起，悉是假名，不用將心湊泊。但情不附物，物豈礙人？任他法性周流，莫斷莫續。聞聲見色，蓋是尋常，者邊那邊，應用不闕。如斯行止，實不枉披法服，亦乃酬報四恩，拔濟三有。生生若龍不退，佛階決定可期，往來三界之賓，出沒為他作則。
此之一學，最妙最元，但辦肯心，必不相賺。若有中流之士，未能頓超，且於教法留心，溫尋貝葉，精搜義理，傳唱敷揚，接引後來，報佛恩德。時光亦不虛棄，必須以此扶持。住止威儀，便是僧中法器。豈不見倚鬆之葛，上聳千尋，附讬勝因，方能廣益。懇修齋戒，莫謾虧逾，世世生生，殊妙因果，不可等閑過日，兀兀度時。可惜光陰，不求升進，徒消十方信施，亦乃辜負四恩，積累轉深，心塵易壅，觸途成滯，人所輕欺。古云：彼既丈夫我亦爾，不應自輕而退屈。若不如此，徒在緇門，荏苒一生，殊無所益。伏望興決烈之誌，開特達之懷，舉措看他上流，莫擅隨於庸鄙，今生便須決斷，想料不由別人。息意忘緣，不與諸塵作對；心空鏡寂，隻為久滯不通。熟覽斯文，時時警策，強作主宰，莫狥人情。業果所牽，誠難逃避，聲和向順，形直影端。因果曆然，豈無憂懼？故經云：「假使百千劫，所作業不亡。因緣會遇時，果報還自受。」故知三界刑罰，縈絆殺人，努力勤修，莫空過日。深知過患，方乃相勸行持。願百動千生，處處同為法侶。乃為銘曰：
幻身夢宅，空中物色。前際無窮，後際寧克。出此沒彼，升沈疲極。未免三輪，何時休息？貪戀世間，陰緣成質。從生至老，一無所得。根本無明，因茲被惑。光陰可惜，刹那不測。今生空過，來生窒塞。從迷至迷，皆因六賊。六道往還，三界匍匐。早訪明師，親近高德。決擇身心，去其荊棘。世自浮虛，眾緣豈逼。研窮法理，以悟為則。心境俱捐，莫記莫憶。六根怡然，行住寂默。一心不生，萬法俱息。
釋皎然，名晝，姓謝氏，長城人。康樂侯十世孫也。幼負異才，性與道合，初脫羈絆，漸加削染。登戒於靈隱戒壇，守直律師邊聽毗尼道，特所留心，於篇什中，吟詠情性，所謂造其微矣。文章俊麗，當時號為釋門偉器哉！後博訪名山法席，罕不登聽者。然其兼攻並進，子史經書，各臻其極。凡所遊曆，京師則公相敦重，諸郡則邦伯所欽，莫非始以詩句牽勸，令入佛智，行化之意，本在乎茲。及中年謁諸禪祖，了心地法門，與武邱山元浩、會稽靈澈為道交。故時諺曰：「霅之晝，能清秀。」
貞元初，居於東溪草堂，欲屏息詩道，非禪者之意。而自悔之曰：「借使有宣尼之博識，胥臣之多聞，終朝目前，矜道侈義，適足以擾我真性。豈若孤鬆片雲，禪座相對，無言而道合，至靜而性同哉！吾將入杼峰，與鬆雲為偶。」所著詩式及諸文筆，並寢而不紀，因顧筆硯曰：「我疲爾役，爾困我愚。數十年間，了無所得。況汝是外物，何累於人哉！住既無心，去亦無我。將放汝各歸本性，使物自物，不關於子，豈不樂乎？」遂命弟子黜焉。
至五年五月，會前禦史中丞李洪自河北負譴，再移為湖守。初相見，未交一言，怳若神合。素知公精於佛理，因請益焉，先問宗源，次及心印。公笑而後答。他日言及《詩式》，具陳以宿昔之誌，公曰不然。因命門人檢出草本，一覽而歎曰：「早年曾見沈約品藻、慧休翰林、庚信詩箴，三子所論殊不及此。奈何學小乘褊見，以宿誌為辭耶？」遂舉邑中詞人吳季德，梁常侍均之後，其文有家風，予器而重之。晝以陸鴻漸為莫逆之交，相國於公頔、顏魯公真卿命裨讚《韻海》二十餘卷，好為《五雜俎》篇，用意奇險，實不忝江南謝之遠裔矣。晝清淨其誌，高邁其心，浮名薄利，所不能啖。唯事林巒，與道者遊，故終身無惰色。又興冥齋，蓋循燋麵然故事，施鬼神食也。
晝舊居州興國寺，起意自捐衣囊施之。嚐有軍吏沈釗，本德清人也。夕從州出，乘馬到駱駝橋，月色皎如，見數人盛飾衣冠。釗怪問之，如何到此？曰： 「項王祠東興國寺然公修冥齋，在此伺耳。」釗翌日往覆，果是鬼物矣！又長城赳胥錢沛行役，泊舟呂山南。見數十百人行，並提食器、負束帛，怡然語笑而過。問其故，雲赴然師齋來。時顏魯公為刺郡，早事交遊，而加崇重焉。以貞元年終山寺，有集十卷，於頔序集。貞元八年正月，敕寫其文集入於秘閣。天下榮之。觀其文也。亹而不厭，合律乎清壯，亦一代偉才焉。晝生常與韋應物、盧幼平、吳季德、李萼、皇甫曾、梁肅、崔子向、薛逢、呂渭、楊逵，或簪組，或布衣，與之交結，必高吟樂道，道其同者，則然始定交哉。故著《儒釋交遊傳》及《內典類聚》，共四十卷，號《呶子十卷》，時貴流布。元和四年，太守範傳正、會稽釋靈澈同過舊院，就影堂傷悼彌久，遺題曰：「道安已返無何鄉，慧遠來過舊草堂。餘亦當時及門者，共吟佳句一焚香。」其遺德後賢所慕者，相繼有焉。
楊岐大師法號甄叔，幼而聰敏，倜儻不群，心月貞明，具大人相，觀死生輪上見三聚群迷，猶焦螟處在蚊睫，勝妙欲藥，似嚼蠟無味。遂投簪削頂，具佛壇式，求正覺了義，扣大寂禪門。一造元機，萬慮都寂。乃曰：「群靈本源，假名為佛。體竭形消而不滅，金流樸散而常存。」性海無風，金波自湧。心靈絕兆，萬象齊昭。體斯理者，不行而遍曆沙界，不用而功蓋元化。如何背覺，反合塵勞。於蔭界中，妄自囚縶，形同水月，浪跡人天。見岐山群峰四合，乃曰：「坤元作鎮，造我法城。」才發一言，千岩響答。鬆開月殿，星布雲廊，青嵐色中，化出金界一所。宴坐四十餘年。滿室金光，晝夜常照。宜城化緣已畢，機感難留。元和庚子歲正月十三日，忽棄塵區，選歸大定。門弟子如父母逝，痛勝於心，泣悲震海，哀聲動山，如月隱天衢，群星失曜。大集眾木，積為香樓，用建茶毗，獲舍利七百粒。於東峰下，建窣堵坡，岩掟錦障列其前，澗撲銀河落其後，永光法嗣，用鎮山門。上足僧有任運者，飽飲法乳，誓報深恩，涉萬重山，經三千裏，來投於我，請述斯文，將副其心。式旌不朽，銘曰：
吾師內外皆明澈，如淨琉璃含寶月。常將定水灑群靈，大注禪河未曾竭。獨步楊岐山❥頂，建出花宮勝仙闕。樓台扛勢❥虛空，魔界輪幢盡摧折。閻浮月隱須彌角，一念收光歸寂滅。長留舍利鎮山河，光透支提照岩穴。猶如簷葡花飛去，枝上餘香常不歇。無限門人臭此香，還向枝頭香更發。
聖人立法制器，以利濟於時，其義遠矣。釋氏教有以鍾號法鼓，鏗以致信，信以警時，時以集事，其用勤矣。故凡緇侶住處，必懸以簨虡，立以台閣，蓋取斯也。南陵邑境，有靜勝之地，曰「爐峰道場」者，在老山之艮方，是處本京地杜處士之業也。故處士諱有正，樂天養素，而隱於邱園。以此地氣爽而泉甘，木秀而草蕃。雖在人境，勝勢特異，將建淨宇，以棲真徒，彰其言而未果其事。無幾何，屬壽迫大運，以永貞元年而終。嗚呼！修短之分，其可歎也！
洎元和年中，賢夫人徐氏，命其子著、藹、蕃、芃等，追成先考之誌，乃創院宇，請尼惟采、尼義靜等<屍立>之，裝嚴住持。士女皈向，增修堂室，供給壽用，興福建善，未之有極也。杜氏季子芃，既習善履敬，久而彌殷，以白法斯宏鴻鍾，乃發願而營之，詢謀同緣，有遂厥誌。於太和二年十二月二十八日，集正信，命良工，施洪爐，鼓橐籥，革金而成焉。其形其聲，鹹所妙好，觀聽者謂杜君之威冥祐也。且夫中人之務學於道者，或勤而不息，或惰而不勵，惟鍾能節之，使知時合宜，得進退之度，警告昏曙，發幽暢遠，聆其響者，肅然起慈敬之念，況拯危拔苦之感，彰乎前傳哉！芃既情敬於中，事契於理，功成願畢，刊石以記之，告於沙門師用，請讚其盛事。師用既察其所以，迺揚斯人之善而銘云：
釋門信鼓，是曰洪鍾。能齊進退，實警昏蒙。叩則應人，鏗鍠舂容。沙六斂念，舊感冥通。檀那杜君，宿習正因。跡在儒仕，情超世塵。爰求良工，乃煉精鐵。成茲實器，狀貌殊絕。茲聲隱隱，振水搖雲。思息炎熾，魚停劍輪。景福無際，殊切不朽。勒銘於斯，昭示其後。
郡城東南三十餘裏，丹流灣曲，山罨翠屏，雲霞生雙髻之峰，碧霞吐香爐之石。穀深景邃，地近山幽，藏陰南連，禮浮北接。硤石之名，本非寺號，徑通人行，時共稱焉。初有曇始禪師，大齊起義之首，奏藏陰寺講《涅槃經》，感野雉來聽，藏神遺絹，獼猴奉果，山神獻飧，時之異人乎？其難識矣！周朝有惠遠法師，即晉城霍秀人也，制《涅槃疏》。擲筆升空，精義入神。以驗其旨，名振古今，號「擲筆台」，已現存焉。近唐代宗之運，神墨禪師，唐之貴葉，學究典墳，善閑莊老。舍榮慕道，晦跡忘名，藏陰宴坐，林藪行節，孤迅人難可儔。
真元之時，有智通法師，近朝供奉，聰惠天假其靈，善談涅槃。真❥制《六波羅蜜疏》，流於世也。今有惠愔禪師，業善儒門，博通子史。高道不事，棄筆從緇，究禪理而真心自閑，習心觀而定惠雙運。居無定所，雲林是家，遠尋靈跡，來屆此山。時有智岑，善講天台教門，深遠妙源，精義尤博，誓為佛使，行化人間。來亦於此，知山靈秀，景勝處幽，名僧繼踵。其時懷公至此，欲過嵩嶽，誌求法華道場之處。土地時運，宿緣所追，乃感邦伯邀留，及有清信長老，結邑請住。去太和二年，上方創造僧院，兼置普賢道場。為山寺荒廢歲久，杜絕人來，道者難居，蓋為差稅。時太守王公，以善理人，慈愛育物，敬崇三寶，荷護伽藍。自至山門，殷勤留請，兼舍祿粟，及勸官僚資助，並鹹降差科。時有清信之士，以議助濟差科，時有廿八入❥經❥年間人即論散出。邑今有六七人，同為竭力。崇供山寺科❥並造閣一所，兼素畫彌勒，兼諸方信施者，並邑外持念經人，具曆此石。法華之應，事亦具載矣。邑人司徒英等，宿植深厚，菩提種成，法雨潤根，善❥開發，又有晦跡藏名，隱遁州城。縓肆和光混俗，樂道安貧，共結良緣，同修福利。心貞誌固，刻石記文，感集集陳情，命餘題述。
文其規諫者，乃有國之龜鏡也。其於哲後真事，未嚐不討論之、聽納之，將欲俾雄圖令嗣，延百千世之奕葉，何止於萬歲哉？苟無鑒裁，不偶其時，則秦之坑焚，衛之翦伐，何所存焉？皇唐白傅之有文動鉤私，乃惟曰：「此必補之，蓋不銷吾之力也。」及旋旆於府，即命翰墨者繕之，不期月操染畢，函而藏之於辨覺大師堂之座左，誡其掌執者嚴以鎖鑰開閉，準白侯文集，無令出寺，勿借外人。又圖白侯真於其壁，使人敬憚之，不敢苟違也。仍傳教令，下屬幽愚，令紀徽猷，用刊琬玉。匡集七十卷，一置東都聖善，一置蘇州南禪，一置廬山東林。其間表箋、制誥、文賦、歌詩、讚頌、碑銘、議論、箴誄，無不以諷諫為旨，黜陟為事，使讒諛奸詭，所不能隱匿矣！而流於搢紳，莫不滋味之以為藥石也。
洎唐之季世，兵火四起，向來之美，殆為煨燼餘，是固知東林者其已墜焉。有吳之天下也，武以定亂，文以延英，繇是業儒者兟兟然，源流淵淩，慶稔宗親。德化令公大王處青宮日，雖以宴遊，參侍宸扆，而友愛棣華之美，靡間於君臣。其或歡洽之餘，經綸之際，何嚐不以筆硯簡編，致其左右。至若良宵靜晝，輟膳蠲寢，或以風月為儔侶，騷雅為仇讎，雖姬旦之多才多藝，不足以同年語也。常於白集，是所留情。俄膺天命，秉旄鉞出撫江城。江之民足蹈手舞忻忻然，乃曰： 「天從人善願，降父母之君於是藩，信矣哉！」王為理清淨，視事之暇，閑采圖經，蹶然而悟。且曰：「白傅嚐謫為邦典午，及訪之遺跡又洗然，憶東林等有其集焉。」又詢諸老僧，鹹曰：「執事者不勤，翦無遺矣！」王谘嗟良久，顧謂諸輩，何疏慢之若是？亡斯寶耶。然於勝事頗❥白也冥蒙釋子，述作非能，仰認獎錄之深，詎可輒為陳讓。含毫襞紙，愧懼煎恪，股栗流汗，不能已矣。時太和六年歲次甲午八月己巳朔十二日庚辰，管內僧正講論大德賜紫。沙門匡白記，敢獻頌曰：
緬彼樂天，其真古賢。才器天付，辭華世傳。集有七帙，芳逾百年。言其婉麗，理且淵元。向罹騷擾，幾至沈遷。非逢至鑒，亦類投泉。聖主求理，英王出藩。恩榮在上，典籍居前。省覽餘時，箴規是思。且吟且諷，乃歌乃詩。曾不釋手，應亦忘疲。念彼東林，而嚐有之。屍掌不專，逸漏堪悲。爰命傳寫，用補闕儀。秘之龕藏，勒彼神姿。品流所好，玩閱於茲。玉魚金鑰，彰嚴誡遺。無令外借，永作良規。龍天所衛，嘉猷肯移。俱期不朽，並吾大師。

府君之生林❥祿位文武猗歟令名，天命何欺？遽違人世。喪親怙恃，窀穸俄❥哀孤孝子，荼毒肝腸。奉柩扶護，合葬龍岡。松柏新栽，風光萬古。佳城異代，刻名泉戶。
戴仁而處，抱義而行者，即琅琊王府君。公諱仕倫，字文迥，其先晉右軍十❥代孫也。曾祖璆，皇祖思，皇考良，忠貞不仕。公春秋五十有七，以太和九年六月二十二日，終於暨陽之私第。嗣子宗志，次子劉老，稚年荼毒，泣血絕漿。以當年八月二十九日，葬於故朱夫人之同塋所也。山連藥王之岡，地❥建興之壟，且離城廓不逾一里，知人煙十步有餘焉。恐山川遷變，乃刊石為銘。
賢哉哲人，抑抑秩秩。無嗜輕挑，好求之質。云何積善，而遘斯疾。悲占青松，哀辭白日。萬古千秋，於焉終吉。
於戲！行律比邱尼願❥三階教大禪祖茶毗林畔先大師茶毗所，哀慟樹是明幢，比邱叡川為其銘。師姓耿氏，諱總靜。年五十四，夏三十四。太和五年正月二十六日，長安縣群賢里直心寺❥滅灰，舍利是下❥❥分律舊疏大上研而達底拔臨壇法三階法甚若習《法華》等《大乘經》大小乘戒，至是蚤夜無已。願證以其師嘗來學先天寺，余先大師臨壇四分大師下悉熟行道❥❥乞詞是豈宜❥❥❥❥茫茫歸人，前有何向，明度總持❥❥之仗覺者先後。師光唯徒，先歸本根，福唯後敷。不爾塔萬磚。懿爾幢一石，資糧爾師。聖地之力，而佛昭格。
澄觀，字大休，俗姓夏侯氏，越州山陰人。年十一，依寶林寺霈禪師出家。元和中住太原府大崇福寺，後住清涼山大華嚴寺。開成三年卒，諡「清涼國師」。
至道本乎一心，心法本乎無住，無住心體，靈知不昧。性相寂然，包含德用，該攝內外，能深能廣，非有非空，不生不滅，無終無始。求之而不得，棄之而不離。迷現量則惑苦紛然，悟真性則空明廓徹。雖即心即佛，惟證者方知，然有證有知。則慧日沈沒於有地；若無照無悟，則昏雲掩蔽於空明。若一念不生，則前後際斷。照體獨立，物我皆如。直造心源，無智無得，不取不舍，無對無修。然迷悟更依，真妄相待。若求真棄妄，猶棄影勞形；若體妄即真，猶處陰影滅；若無心妄照，則萬慮都捐；若任運寂知，則眾行爰起。放曠任其去住，靜鑒覺其源流；語默不失元微，動靜未離法界。言止則雙忘知寂，論觀則雙照寂知，語證則不可示人，說理則非證不了。
是以悟寂無寂，真知無知，以知寂不二之一心，契空有雙融之中道。無住無著，莫攝莫收，是非兩忘，能所雙絕。斯絕亦寂，則般若現前。般若非心外新生，智性乃本來具足。然本寂不能自現，實由般若之功。般若之與智性，翻覆相成，本智之與始修，實無兩體。雙亡證入，則妙覺圓明；始末該融，則因果交徹。心心作佛，無一心而非佛心；處處成道，無一塵而非佛國。故真妄物我，舉一全收；心佛眾生，渾然齊致。是知迷則人隨於法，法法萬差，而人不同。悟則法隨於人，人人一智，而融萬境，言窮慮絕。何果何因，體本寂寥，孰同孰異，惟忘懷虛朗，消息衝融。其猶透水月華，虛而可見；無心鑒象，照而常空矣！
至聖垂誥，鏡一心之元極；大士宏闡，燭微言之幽致。雖忘懷於詮旨之域，而浩瀚於文義之海。蓋欲寄象係之跡，窮無盡之趣矣！斯經文理，不可得而稱也。晉譯幽秘，賢首頗得其門；唐翻靈篇，後哲未窺其奧。澄觀不揆膚受，輒闡元微。偶溢九州，遐飛四海，講者盈百，鹹叩餘曰：「大教趣深，疏文致遠。親承旨訓，仿佛近宗。垂範千古，慮惑高悟。希垂重剖，得睹光輝。」順斯雅懷，再此條治，名為「隨疏演義。」昔人云：「人在則易，人亡則難。」今為此釋，冀遐方終古，皆若麵會。然繁則倦於章句，簡則昧其源流。顧此才難，有慚折衷，意夫後學，其辭不枝矣！
往複無際，動靜一源，含眾妙而有餘，超言思而迥出者，其唯法界歟！剖列元微，昭廓心境，窮理盡性，徹果該因。汪洋衝融，廣大悉備者，其唯《大方廣佛華嚴經》焉。故我世尊十身初滿，正覺始成，乘願行以彌綸，混虛空為體性，富有萬德，蕩無纖塵。湛智海之澄波，虛含萬象；性空之滿月，頓落百川。不起樹王，羅七處於法界；無違後際，暢九會於初成。盡宏廓之幽宗，被難思之海會。圓音落落，該十刹而頓周；主伴重重，極十方而齊唱。雖空空絕跡，而義天之星象燦然；湛湛亡言，而教海之波瀾浩瀚。若乃千門潛注，與眾典為洪源；萬德交歸，攝群經為眷屬。其為旨也，冥真體於萬化之域，顯德相於重元之門，用繁興以恒如，智周鑒而常靜。真妄交徹，即凡心而見佛心；事理雙修，依本智而求佛智。理隨事變，則一多緣起之無邊；事得理融，則千差涉入而無礙。故得十身曆然而相作，六位不亂而更收；廣大即入於無間，塵毛包納而無外。炳然齊現，猶彼芥瓶，具足同時，方之海滴。一多無礙，等虛空之千燈；隱顯俱成，似秋空之片月。重重交映，若帝網之垂珠；念念圓融，類夕夢之經世。法門重疊，若雲起長空；萬行芬披，比華開錦上。若夫高不可仰，則積行菩薩曝鰓鱗於龍門；深可不窺，則上德聲聞杜視聽於嘉會。見聞為種，八難超十地之階；解行在躬，一生圓曠劫之果。師子奮迅，眾海頓證於林中；象王回旋，六千道成於言下。啟明東廟，智滿不異於初心；寄位南求，因圓不逾於毛孔。剖微塵之經卷，則念念果成；盡眾生之願門，則塵塵行滿。真可謂常恒之妙說，通方之洪規，稱性之極談，一乘之要軌也。
尋斯元旨，卻覽餘經，其猶杲日麗天，奪眾景之耀；須彌橫海，落群峰之高。是以菩薩搜秘於龍宮，大賢闡揚於東夏。顧惟正法之代，尚匿清輝；幸哉像季之時，偶斯元化。況逢聖主，得在靈山，竭思幽宗，豈無慶躍？題稱《大方廣佛華嚴經》者，即無盡修多羅之總名；世主妙嚴品第一者，即眾篇義類之別目。大以曠兼無際，方以正法自持，廣則稱體而周，佛謂覺斯元妙。華喻功德萬行，嚴為飾法成人。經乃注無竭之湧泉，貫元凝之妙義，攝無邊之海會，作終古之常規。佛及諸王，並稱世主；法門依正，俱曰「妙嚴」。分義類以彰品名，冠群篇而稱第一。斯經有三十九品，此品建初，故雲《大方廣佛華嚴經世主妙嚴品第一》。
餘覃思大經，薄修此觀，羅其旨趣，已在疏文。恐墮業於深經，少讚演茲元要，精誠之旨，時一發揚。數子懇求，叩餘一闡，鹹言注想，訪友尋源，或學或傳，遍求眾釋，積歲疑滯，今方煥焉，夕惕勤勤，願釋深旨。顧以西垂之歲，風燭難期，恐妙觀之淪胥，使枝辭之亂轍。乃順誠請，略析幽微，名《法界元鏡》。冀將來道友，見古賢之深衷矣。
緬夫造化厥初，以渾元為首，乾坤才著，二儀始分。爰有三皇降其間，五帝居其次。然乃驪連栗陸，尊盧赫胥。神農伏羲，禹湯堯舜，周秦之後，迄至隋唐，開辟以來，君王宰輔，不可繁載，備如傳記者也。唯有西域之教，生於周昭王甲寅之歲，來自漢明帝永平之年。摩騰、天竺、法蘭創於此矣。然則釋道儒門，如鼎之三足。若拯溺救難，易危成安，莫過乎釋氏之教矣！有誌信上黨樊公，先代楚有將軍，燕有烈士，公則是其緒裔也。曾祖及祖，尊諱不書，並高尚不仕，隱於裏閭，則榮宦貴祿，勿幹懷也。考諱元信，曾任武寧軍討擊副使，雄名振古，英略貫時，動日羽以猿驚，彎月弓而雁落。郡府捐其❥軌，轅門仰其規儀，藝絕奇能，莫可儔也。嗣子樊忠義，家本上黨，來居魯邦，巨產洪基，裏閈推最。公量為河海，氣納乾坤。幼而謙，長而恭，文武忠孝，備於厥躬。無虞邱三❥有榮期三樂，不苟名宦，遁跡邱藪，時人望之不及也。有子長曰德亮，仲曰德安，季曰德平。並事父能竭力，事君能盡忠，與朋友交，言而有信。公家務之暇，暫爾靜思，乃喟然長歎曰：「餘覽《維摩經》，見是身如芭蕉，中無有堅。又《金剛經》云：‘一切有為法如夢幻泡影。’吾今年侵蒲柳，齒發漸衰，若不預造梯航，將何越於苦海？」遂乃舍縑帛，割餘資，轉《法華經》一部七卷四十九遍已終，持金剛一軸之經一萬之數雲畢。更以絹舍束素，粟麥一車，入修當村佛殿。工償又兩施絹六匹，台山設三百僧齋。大聖文殊，遙加密護，更施絲二百一十八兩，將充贖香。四州供養，僧伽三綱，飛洑回報，若不標記，胡表素誠。爰訪他山之異石，遂立豐碑。召素緎之良工，得班輸之奇士，更造功德一鋪，數有十軀，家❥部一十五人，虔誠侍側。且尊客相好，並悉圓嚴，菩薩神龍，無不殊麗。經文有聯環之字，隨心識而鐫成；佛前有宛卷之花，從子下而鑿出。建造在於私第，成就至伽藍，萬代子孫，永充供養。
此寺之勢也，東接太公之遺跡，西鄰古戴之州❥南眺豐城，北倚厥國。且昔時堂殿尊像，儼如今創，瓊碑屹立於此。所有功德，先奉我國家。伏願帝曆長明，金輪永禦。大吏常侍，休佐堯階。州縣采寮，鎮居祿位。樊公先靈尊眷，諦國受生，現在一門，保全慶吉。仍恐日月驟改，桑田幾變，將刊貞石，以紀❥工。銘曰：
天地將分兮盤古生焉，濁氣為地兮清氣為天。三皇降德兮五帝其間，周秦相禪兮唐祚聯綿。釋道儒教兮齊致，如鼎三足兮無偏。時主不易兮鄭重，樊公誌信兮❥虔。轉金經兮數部，舍資財兮無邊。立不朽兮貞石，石斑爾兮雕鐫。建尊像兮儼若，合家稽首兮佛前。獲福壽兮此世他世，立碑記兮千年萬年。
上座俗姓太原王氏，累世京兆涇陽人也。童子事師，年過受戒，報終七十有六，而僧夏五十焉。業精妙法，於大曆八年，試業得度，隸名住興國寺也。上座行操寒鬆，戒德霜白，道洽群物，而悲敬齊行，持念無虧，經聲不輟。優曇花之句偈，曉夕相仍；分陁利之開敷，香風不絕。向萬餘遍稟，學定於總持東院，繼七業之蹤，爇心燈於巨夜之中，明終不絕。而忽於今年，覺是身虛憊，氣力漸微，絕粒罷飧，唯茶與乳。右脅而臥，四旬如生，命入室門人上座子良、都維舟阝智誠等曰：「吾今色身，應將謝矣。努力勤策，法乳相親。金泉磑及梨園鋪吾之衣缽，將入常住，以為永業。」言已帖然，累足而去也。門人子良等，號呼慟天。空❥血灑，澗流汨咽，庭樹摧枝，川原無色，悲風慘然。巍峨雁塔，崛起於西原，颼飀鬆吹，金龜之田。即於其年三月七日，於興國下莊淨室飛香，神顏不易，狀若平生，黯爾終矣。門人子良等，采以荊瑉，徵搜哲匠，鏤於金石，刻之以銘。欲使後賢而知今矣。詞曰：
戒行嚴潔，鬆篁比貞。秉誌堅直，如昆如荊。衣珠內瑩，獨耀心靈。精持妙法，德冠群英。四旬絕粒，而亡內逼。諸漏蠲除，聖賢不測。
