得宜春縣門外，各隨方色造牛耕人。州司科不應為。訴云：「春前二日。」
元陰方窮，青律肇起，霜歸寒雁，露洗春冰。是以星駕方回，知四時之代謝；歲行更始，識五行以為法。甲以名忝令長，頒政邑人，固合酌規前經，考禮中典，將以助養生物，葉讚歲時。然而固陰沍寒，王者以磔雞送節；達陽尊禮，主司以土牛迎氣。所為雖合於典則，方色頗乖於禮《經》。訴以立春之前，雖有近於月令；若以隨方之色，誠可寘於秋官。州科典刑，竊以為當。甲將妄訴，罪實難逃！
玉甃浮輝，珠星湛耀。漢陰舊址，方除飾智之心；譙國開源，忽遇神仙之兆。乙乃劬勞是務，穿鑿為功，暫因梧樹之傍，遂覽菱花之照。光芒駭目，褭明心，見飛鵲之時來，睹回鸞之屢舞。雖則私護，合送官司，愛而欲留，法將焉許？自招其責，誰復哀矜，鄰人告之，雅符公正。
水以潤物，飛梁載舟，居信順動，法謙處柔。朝滄溟以委輸，習坎德以安流。善利為水，涵育乎萬族；極深不測，灌注乎九州。壅之則有備無患，決之則致敗為憂。先設其防，以遏奔潦。興版築，護衢道，惟精惟一，是經是造。其奮錘也，齊叫以雷震；其揮鍤也，連刃以霜皓。矗長堤其若雲，岌修岸其如島。何固護之克壯，息奔突以永保。既夾植於菱蓮，又夤緣於萍藻。雖興役賦，而一勞永固，牛馬由其望辨，樓船可以逕度。清深鏡澈，時升曳尾之龜；左右人稀，每帶銜魚之鷺。行旅於是乎無虞，耕耘於是乎知措。夫水可以為人之利，堤可以防水之溢，堤修則中國無憂，水敗則下人多恤。亦由人之為政，政成人逸；政或不成，奸詐以出。則河堤之義，取類非一，可以合人之安危，可以喻政之得失。凡百在位，慎乃終吉。別有沉淪戒忤，漂搖衢術，幸登涉於河堤，冀沾濡於瑣質。
體群物以舉要，多井功之大成，灑元氣之洪液，翕泉源之至精。巽下坎上，創庖羲之畫象；鍤壤畚土，喜伯益之初營。澹其味，澄其清，同不變以育德，履剛中而益平。汪濊津潤兮物得其利，沃蕩盥漱兮人賴其生。是以養而不窮，則取之而逾出；止而有分，即舍之而不盈。故啟幽人之三徑，首先王之五行。若乃寒漿是汲，美人至止，玉甃駢固，銀床遝起，轆轤宛轉以旋目，素綆逶迤而度趾。羅袖互引，扇皓腕而生香；金瓶數傾，曲纖腰而貯水。雖騰突於溜源，不混淆於泥滓，汔至而繘瀉就，猶尚潛聲而駭耳。濯之既潔，漱之則美，何自下而汲上，與溪壑而殊旨？故其旁搜詭跡，遐評殊見。土精攸出，惕賁羊之怪奇；缺角已沉，鬱神龍之氣變。金色化粥，山形留殿，源洞德陽之兵，勢匿江陵之縣。秦分星聚，邛都火煽，漢皇應於雲飛，葛公一窺而電烻。斯故潛怪之所蓄泄，吾不可得而言遍。徒美其括坤之靈，包坎之德，往來井邑，用之不忒。秉虛澹而能施，守卑靜以自得，終勿幕之有孚，保元吉而無惑。苟在時而不泥，庶當渫而見食。
鑿地生泉之為井，施人不倦之為義。兼濟往來，存乎惠也；置當衢路。仰無私也；皎鏡清虛，尚其潔也。三德既備，萬物是仰，井乃無心，義惟我謀。當衢鑿井，稱物平施，酌而不竭，奉衢樽之化焉！見義不為恥也，遇善莫書過也。義既行矣，文在茲乎？賦曰：
夫地脈伏泉，天文垂井，式觀象而遂鑿，雖暫勞而功永。深不過於數仞，用有要乎萬頃，風動無波，物對生影。勁陰殺節，挹之而彌溫；炎旱蒸天，探之而逾冷。況地接一都之會，邑居狹俗之境。川流雨驟，車馬於焉往來；風舉雲搖，帝王由茲行幸，魏主罷指梅之策，隰朋息尋蟻之請。豈非人有其願，地下藏靈，色湛湛以天碧，嵌陰陰而晝冥。高風始秋，泛落桐之一葉；太陽既沒，映長天之數星。因注水而暫益，縱改邑而常寧。素綆下懸，映垂冰之皛；銅瓶上汲，滴淺溜之泠泠。清泉既汲，白日可見，豈獨兼濟行李？抑亦取給茲縣。隨所求而皆足，豈有殊於貴賤？若乃連岩之曲，闍之前，雨苔環合生其上，露桃蓊鬱植其邊，殊季氏之有缶，異疏勒之無泉。入夜雲開，涵長河之短直；向晨霧歇，映大天之小圓。玉甃護崩，誰識下無禽矣；銀床防墜，不聞中有人焉。乃有去國征人，奔星驛騎，或注情於故櫪，或銜悲於遠寄。飲之則長鳴而忘其苦辛，酌之則充量而欣其普施，雖一勺之蓋鮮，亦懷恩而感義。瓶之罄矣！既虛來而實歸；爾牛來思，亦滿腹而受賜。故知理邑者賢，濟人者井。揚聖人之道，用而不竭；守君子之德，澄而彌靜。鑿飲忘帝王之力，汲用嘉仁明之境，儻見惻於莫食，庶微功之得省。
客有遊於太常者，叔夜才貌，長卿文雅，曆階之間，目簷楹之下。彼美聲奏，諒先得而聞焉；繽紛器物，複可令而觀也。絲竹畢備，匏土俱陳，混季氏之八佾，擬鳧人之六鈞。瑟既稱趙，箏還號秦，伐修竹於嶰穀。來浮磬於泗濱。羽蟲畫之也，可以成鳳翮；鱗蟲刻之也，可以作龍唇。物以古兮不可識。代雖殊兮亦可珍，豈直有斯而已哉？徒觀其廣廈駢闐，修廊逼側，蘊今古之殊號，被丹青之異色。賁路鞀鼓，幹戚羽旄，斑彬翕，巨萬盈億。文墨者莫之而記，言談者罕之而識。嘉夫貴賤攸重，華夷是欽，舜、湯一舉而進《韶》《》，荒隅一奏而成《佅》《任》。君徒見雕瓊鏤玉之餘彩，殊不聞宮商徵角之奇音。及夫金皋氣變，珠樓春始，煌煌帝庭，濟濟卿士。五樂具奏，八音俱起，惟斯器之有作，備無為之燕樂，紛綺靡之容裔，混魚龍之交錯，金木羅張，厥用匪常。施之於國，則政其攸敘；饗之於廟，乃神其降祥。舞青田之唳鶴，儀丹穴之鳳凰，諒鄙人之罄思，固難得而備詳。
有靈茅之繁育，稟堪輿之粹晶，間叢薄以孕彩，候韶陽之發生。與百卉而同氣，擅三脊而異名，揉纖條以為族，拔連茹以彙征。延蔓亭皋，鋪敷原陸，白華霜淨，翠莖雲沃。雜春澗之長鬆，亂寒潭之明菊，不剪彰帝堯之儉，縕袍識子路之服。若乃薈蔚匝地，低昂順風，或結根於江漢之澳，或蓄苗於嶺岫之中。挺芳心兮 ，吐修葉兮叢叢，煙霰之所蕩拂，昆蟲之所翳蒙。納日月之光照，資雨露之沾融，東市驗左生之術，南征紀周王之功。嘉此物之為用，蓋今昔之攸同。至若錫履於齊俾侯於魯，頒容衛之所藉，實禮儀之攸睹。純束美夫詩人，縮酒貢其任土，宜有意於遺芳，諒無替於終古。茅之為物也賤，尚見采於先王；士之所貴者道，豈敢昧於文章？慕朝宗之涓滴，對詞林而抑揚，若邦國之是賴，希寄心於棟梁。
國家執道紀，酌天和，敷皇極以協德，作武成而止戈。由是天子居穆清之中，念康濟之策，乃訊元老，禮鴻碩，恢至道以垂裕，議靈台以偃伯。且以韜五兵，屏三革，服仁義以為壁壘，仗道德以為矛戟，俾其庶績咸熙，百工惟時。虧矢載櫜，詎資乎司馬之法；仁義無敵，寧取乎丈人之師。矧乎豐財保大之謂「仁」，濟物安時之謂「義」。義也者，所以溥洪暢之德；仁也者，所以廣生成之施。我是以卻馬於糞車，務仁於穡地，然後頌《大武》，歌《由庚》，協神道以廣運，致人文以化成。以在宥萬物，以厚利群生。則夫乾元貞，坤元亨，彝倫敘而太階平。豈不以其遠至邇安，有截無外，卻兩階之幹羽，頒五戎以冠帶，百神蚃以薦福，二氣氤氳以交泰。亦以播無疆之休，昭有道之大，固能協乎上下，承以天休，俎豆陳而五刑措，干戈戢而七德修。展威儀之秩秩，卷旌旆以悠悠，始欲登三以咸五，豈徒歸馬而休牛。尚矣哉！茂祉之彰，元德之厚，真神明之所福，宜配天地而長久。偃師節於靈台之上，返淳風於混元之首，諒遊聖而難知，徒叩虛而責有。
得王甲散官八品，有男將為加布，其首筮於堂。又尹乙掌縣倉漏三所，斷徵銅自解職。仰正斷。
王甲跡廁九流，榮參散冗；尹乙聲高百里，任總弦歌。玉樹光庭，早襲夢熊之慶；銅章列位，未洽烹鮮之術。禮經攸設，存乎冠昏；人天所賴，在於倉儲。緇布有序，三加之義式陳；禮節其興，千箱之積斯在。過庭之訓，教子未虧於義方；作宰之規，為政殊乖於慎密。矧茲卜筮，乃撰良辰；惟彼藎藏，旋聞弊漏。於堂則有虧明禮，墮職則須按常刑，稽以三千，詳諸五聽。阼醮陳其升降，深謂合宜；龜玉毀於櫝中，誰執其咎？在禮無失，於法有違。存以威儀，同仲尼之好禮；輒求解職，異淵明之去官。加布未爽於前聞，罰銅請依於州斷。
乙富家，天雨壞牆。其子曰：「不築且有盜。」鄰人之父亦雲。暮而果失。其家知其子而疑鄰人之父，告之。鄰人引其子，不伏。
雲蒸晝暝，天雨洊降，當此激射，或頹圜堵。乙者何也？而貨殖焉，既得陶公之術，有同宋人之富。雖家惟四壁，而堂累千金，當戒爾不虞，宜納善人之訓。何故為誨盜？不從幹父之情。入門各媚，信自負於知言；翻或為仇，欲見疑於忠告。引之為證，事則可憑；訟之無稽，法亦難設。謂宜按記，庶葉簡孚。
一名「亞俱羅」，其大食王號「暮門都此處」。其士女瑰偉壯大，衣裳鮮潔，容止閑麗。女子出門必擁蔽其麵。無問貴賤，一日五時禮天。食肉作齋，以殺生為功德。係銀帶，佩銀刀，斷飲酒，禁音樂。人相爭者，不至毆擊。又有禮堂，容數萬人。每七日，王出禮拜，登高座，為眾說法曰：「人生甚難，天道不易。奸非劫竊，細行謾言。安已危人，欺貧虐賤，有一於此，罪莫大焉。」凡有征戰，為敵所戮，必得生天。殺其敵人，獲福無量。率土稟化，從之如流，法唯從寬，葬唯從儉。郛郭之內，裏閈之中，土地所生，無物不有。四方輻輳，萬貨豐賤，錦繡珠貝，滿於市肆，駝馬驢騾，充於街巷。刻石蜜為廬舍，有似中國寶轝，每至節日，則獻貴人。琉璃器皿，鍮石瓶缽，蓋不可算數。粳米白麵，不異中華。其果有褊桃，又千年棗。其蔓菁根大，如鬥而圓，味甚美。餘菜亦與諸國同。葡萄大者如雞子。香油貴者有二：一名「耶塞蔓」，一名「沒<囗醜>（女甲反）師」。香草貴者有二：一名「查塞菶，（蒲孔反）」，一名「葜蘆茇」。綾絹機杼，金銀匠、畫匠、漢匠，起作畫者京兆人樊淑、劉泚，織絡者河東人樂睘、呂禮。又以橐駝駕車。其馬俗雲西海濱龍與馬交所產也。腹肚小腳腕長，善者日走千里。其駝小而緊背有孤峰，良者日馳千里。又有駝鳥，高四尺以上，腳似駝蹄，頸項勝得人騎行五六裏，其卵大如三升。又有薺樹實如夏棗，堪作油食除瘴。其氣候溫，土地無冰雪。人多瘧痢，一年之內，十中五死。今吞滅四五十國，皆為所役屬，多分其兵，鎮守其境，盡於西海焉。
又云：米祿國在亞梅國西南七百餘裏。胡姓米者，茲土人也。其城方十五裏，用鐵為城門，城中有鹽池，又有兩所佛寺。其境東西百四十裏，南北百八十裏，村柵連接，樹木交映，四面合匝，總是流沙。南有大河流入其境，分渠數百，灌溉一川。其土沃饒，其人淨潔。牆宇高厚，市廛平正。木既雕刻，土亦繪畫。又有細軟疊布，羔羊皮裘，估其上者直銀錢數百。果有紅桃、白柰遏、白黃李瓜。大者名「尋支」，十餘人餐一顆輒足。越瓜長四尺以上。菜有蔓菁、蘿卜、長蔥、顆蔥、芸苔、胡芹、葛藍、單達、茴香、英薤、瓠蘆、尤多葡萄。又有黃牛、野馬、水鴨、石雞。其俗以五月為歲，每歲以畫缸相獻。有打球節、秋千節。其大食東道使鎮於此。從此至西海以來，大食波斯，參雜居止。其俗禮天，不食自死肉及宿肉，以香油塗發。又云：苦國在大食西界，周回數千里，造屋兼瓦，壘石為壁，米穀殊賤。有大川東流入亞俱羅，商客糴此糶彼，往來相繼。人多魁梧，衣裳寬大，有似儒服。其苦國有五節度，有兵馬一萬以上，北接可薩突厥。可薩北乂有突厥，足似牛蹄，好啖人肉。
夏分五等，周開九命，國庸人爵，貽厥孫謀。青土白茅，將傳欒、郤之室；裘裳鍾鼎，必襲金、張之家。丁既慶積山河，用光家國，不聞必複之業旋有逋逃之讓。榮命不顧，同顏闔之鑿壞；遁跡方來，共丁鴻之蹈海。一去鄉縣，幾變星霜，冀疇庸之有主，在昆弟而可錄。不謂政也無二，法不容私。終使長襲代封，沮元成之宏義；幼而時棄，允張純之格言。
景於會郡，附貫給五年訖。差隴外鎮，並訴不伏。所由以為無據。
瞻彼景也，是何人斯？逋逃故鄉，離逷爾土。苟不家食，常懷旅遊。比巢幕之未安，如轉蓬之不定。聿來茲郡，奠厥攸居，爰曆星霜，載罹寒暑。河源沙塞，地鄰戎狄，必資膂力，以鎮疆場。惟景伊何，當是役也，自可有死無隕，為主將之先鋒；結衽抽戈，斷賢王之右臂。不聞為力，翻事遊詞。孰有沐君之恩，食君之土，偏蒙五稔之複，不徇六尺之軀？人之無良，罪宜從重，當複滅鼻，無或噬膚。
乘秋日之遊豫，縱奇觀於長川，惟秋水之清泚，宗大壑而潺湲。波浩蕩而不極，影澄澈而彌天，波沉馬色，類真人之雲度；岸迷牛影，疑織女之河邊。柳浸影而如臥，萍隨流而似牽，鳧帶藻而聲澀，魚亂流而水圓。晴霞晚鋪，如漢江之濯錦；夜月初上，若銀鉤之映泉。乃與斷金之好，連璧之友，矜壯歲之紅顏，怯衰所之白首。效淡水之密契，就河濱而置酒，惜素節之彫荷，歎嚴風之入柳。況夫澄淡逶迤，涵空寫淨，符老君之上善，同至人之不競。處下不辭其垢濁，攻堅豈難乎流盛？星光夜照，如臨剖蚌之珠；菱影朝開，似照盤龍之鏡。爾乃長波澒洞，洪濤泛溢，晴天淨而空鮮，夏雲臨而峰出。照鄒忌之蕞貌，鑒陸雲之笑疾，遂有感於莊篇，托微言於拙筆。
元者道之真宗，珠者物之至寶，《南華》鬼去聖之昏惑，因立言以探討。將依物以見真，故假名以喻道。豈不以精理冥默，妙體希微，任元覽而自契，運無涯而反違。共趣於真，所觀皆指；齊驅於苟，何適不非？是以遺之者異跡，得之者同歸。若乃軒轅之理，蓋以心中正，天下肥。猶複築特室，靜端闈，思瑩之而英華不泯，懸之而日月齊輝。於是捐聰塞明，離形去智，兀然而心無所適，漠然而體無所寄。在宥而同乎太和，守靜而成乎簡易，不自矜伐，而人受其賜。斯則不違黃屋之間，而得元珠之義。豈同夫無脛而走，有纇可收，百金擬價，徑寸無儔，焉假物而則是，在身心而自修。搏之不得，何訁契詬之能致；視之不見，豈離婁而足求？
且夫珠以精真比道，道以圓澈比珠，豈瓦礫之能雜？固聖賢而不殊，是以似之者將千里之遠照，懷之者如三光而莫逾。況國家騰淩羲軒，鬱映文史，重光累聖，抱一而理。自元元而得之，傳我皇而未已。傳之謂何？無為是紀。得之曷若？徵賢選士，契漆園之寓言，悟元珠而有以。況人能宏道，道豈遠人？體之則是，任之則淳。不獨遊於昆侖之側，臨乎赤水之濱，而在於彼，獨得其真。夫珠之為義，豈隻喻道？亦以比德，將求價而不收，同君子之否塞。況其勞於翰墨，握而為則，懷恩欲報，照乘斯得。料明哲之深知，冀投之而不忒。
設官分職，體國經野，風雨不時，山川是禜。眷彼新鄭，地惟故韓，曆代升平，俗懷遺愛。百里之任，無制錦之能；四時之愆，乏如絲之雨。青青媚草，卷書帶於槐壇；灼灼鮮花，發綬文於李徑。密雲不雨，徒矯首於龍星；離畢無徵，空舒誠於兔月。其才不淑，縣令寧假於鈞金；明德惟馨，屍祝勞神於斬木。州佐道優展驥，法峻蒼鷹，責其不藝之辜，處以免官之坐。愚謂直筆，理合緘詞。
有司議戶口減耗，請省州縣。百姓訴云：「州縣廢則所隸闊遠，罷人益困。請省官員。」
禹別九州，秦稱百郡，非無沿革，屢有廢興。苟損益之或差，亦因循而是務。頃者暫遇奸宄，人或流亡，軍旅是加，荒饉仍及。遂使黔黎失業，喬木罕見於人煙；井邑為墟，壞垣寧聞於畎畝。洎乎皇威遠被，寰宇肅清，頻沾利澤之私，遂亡幹戈之患。省司以罷人是恤，議廢置於州縣；百姓以遐路告勞，難駿奔於隸屬。眾以減員是請，或願取新；官以省邑為謀，盍宜仍舊。從人欲也，無或違之。
若夫隨陽之鳥，翩翩者鴻，高飛晴日，長鳴朔風。乘秋陰於迥塞，結陣影於遙空。觀其羽翮聯翩，出入寥廓，念江山而猶遠，犯霜露而無托。昔年春去，愛洲渚之芳菲；今日秋來，值關山之搖落。借如良人遠戍，賤妾孤居；帷屏曠望，意息空疏。路杳渺而無限，心嬋娟而有餘，憶紫塞之年盡，怨青樓之夜虛。莫不聞之者憤惋，聽之者漣如，罷回文之織錦，思係足之邊書。若乃明月宵懸，黃雲晝泄，牢落天地，蒼茫溟碣。行宛轉而初上，影參差而不絕，愁輕岱北之雲，訝負遼西之雪。既而南遊澤國，北別沙場，千里萬里，懷稻懷粱。強能鳴以取愛，恐不才而見傷，所願免虞人之矰繳，得狎君之池塘者也。
先嘉平之夕索室，不設存神之位。有司告其師。訴云：「小黃之過。」仰依禮處分。
歲律仲冬，寒生季朔，尊狩而臨清祀，因蠟而祭嘉平。承八政之勞農，暢四人之休息。既而日沉西障，月下南軒，夜複清而多閑，神將肅而是享。主不存位，祭則無依；幽靈無地，元酒何設？如在之誠，事既驗於闕行；虧禮之尤，理合從於寘罪。乃典職之有失，事未可容；類龜玉之將毀，人何逃責？有司推詰，理合其宜。訴非可憑，庶歸常典。
得聞人有鄰婦喪，自三日而不舉火。乃力借凶事之給，所以言黨人。未獲，因主斂爭訟。官以先近後遠，罪其不伏。
鄰婦時命先秋，生涯凋落，四德之名尚在，九泉之魄俄沉。存既寡於周親，沒亦感於鄰義。既而朱火不舉，俯凶事而無從；玄遂未臨，仰生人而何托？聞人以蹈危為意，憂濟留心，爰行博施之恩，自合無喪之服。論其主斂，則親屬為先；語其科辜，則聞人無罪。
河南縣丞張季昭，貸官錢一千貫私用。縣令王楷，糾從枉法。季昭云：「既立帖取，明即擬還。」不伏。禦史宋衝斷為真盜。
雷電作威，先王以嚴刑斷獄；脂膏不潤，古人以從政立身。故貪乃敗名，子罕以不貪為寶；財悖而入，疏廣以多財累愚。河南帝城，四方取則，毗讚之職，必惟其人。季昭策名清時，沐我元化，不能獨峻其節，有勵冰霜。翻乃難滿為心，自同谿壑。況飛龍在運，振鷺盈朝，官材必孚，名器無假。不義而富，聞夫子之有言；刑故無赦，著文王之作罰。臨財苟得，古則恥之；陳力不能，今也宜止。黃圖貴令，欲以枉法定刑；繡衣禦史，斷為真盜論罪。既立文帖，應有限期；或即結刑，恐成疑獄。空仰九天之問，慚無一割之能。待詰事由，寘之邦典。
大理申去年流人恩降徒，今徒會慮合免。刑部駁制免徒罪，此非本坐，不許。徒者冤訴。
曼倩持法，恭聞至理之名；公閭在官，雅得平反之績。與其失善，寧可利淫。頃以澤被寰中，風行水上，象雷雨以作解，自昆蟲而必及。五流之罪，恩降一至於徒年；三宥之條，會虜複加於清雪。渙然無咎，鹹與惟新。大理以慮合從寬，雅符平典；刑部以徒非本坐，何太深文？
景為守，教吏為缿筩。得其書，托子弟所言，以相告訐。采訪使科其不能和睦於人。辭云：「以散其黨。」
學以入官，貞足幹事，苟隨時而制法，則助化之通方，施於在公，是亦為政。景忠而奉職，知無不為。置以缿筩，方茲水器，觀書記而察過，托子弟以為言，冀乎擒奸固，隳黨與。嗟爾人吏，胡為告訐？未能反身三省，而乃相怨一方，不悛厥心，覆怨其上。使司急夫求瘼，務彼澄清，察以不能，責其非當。斯則小人難養，抑亦君子何情？顧禮義之不愆，奚糾舉之能恤？
繕理通衢，必遵時令。藎藏多暇，農人務閑。既刊木以為工，亦隨方而適用。於是取材深穀，興役平人，將肆力於夷塗，必希心於公道。馳騖由其克濟，行李於是知歸，何所虧違，論其罪坐。必情惟害物，據法須峻刑名；若功可利人，撫狀猶宜獎應。縣為斷結，理未融平，請更下推，使其無訟。
朔風驚沙，枯梢號寒，子行亦良苦，聞之京師曰：「米如買珠，薪如束桂，膏肉如玉，酒樓如登天。驟雨至矣！黑潦滿道，則馬如遊龍，清霜激風，客衣無襦，抱膝而苦調，則火如紅金。」子之遊京師，所以待此具者，其挾幾何？豈子之家，位高金多。父母兄弟，渠渠款款，厚撫以遺子乎？曰無有也。豈子之鄰裏鄉黨，相悅以義，出門辭東家，而西家待贐矣！寧有是乎？曰無有也。豈子之昵親俠友，入室握手，說無說有，把酒相別，飲酣氣張，有解劍而指廩者乎？曰無有也。然則子之此遊，挾何術以往？曰：「吾視囊中不見其有物，視吾胸中耿耿者尚在也。以吾之耿耿者遊天地間，庶幾必有合乎？」
予聞其言而壯之曰：「今人適百里，必宿舂而淅，乃敢出門戶。今子有數千里之役，徒手以往，浩然無憂，予固驚怪子矣！果如子言，予來春於江南林石之下，聞北方有焰焰者，必子也夫！」
觀卉木之庶類，而松柏之異群。貫四時而不改柯易葉，挺千尺而恒冒雪淩雲。抗高標於物外，遠卑冗於代紛。其幹則直，其理則文，驗受命於方地，信無奇於此君。於是載離風霜，多曆年紀，持本性而常茂，抱幽貞而獨美。太華之上，森森映仙掌之峰；台嶺之傍，落落蔭靈溪之水。經冬不改，憐江南之竹箭；乘春暫榮，笑東園之桃李。故見稱於前聖，喻德於君子。夫其勁節可嘉，明心不忒，實繁眾類，生我邦國。故將枝葉無隔於心源，豈同橘柚有限於南北？錯萬物以為佐，求其族而始得。是以後凋之義，久不刊於魯經；有心之言，永昭著於戴禮。吉士遠托，或亭亭於嶺上；山苗乍淩，時鬱鬱於澗底。雖彼此殊軌，而榮華一體。若乃背徂年，當芳歲，林煙乍卷，秋雨時霽，仙侶或遊，隱淪常憩。莫不對偃蓋以瀟灑，仰仙雲而搖曳，暢方外之遐遊，滌樊籠之流滯。若乃幽澗之側，高岫之端，葉離離而日來冬暖，枝梢梢而風至夏寒，不以無人而不秀，又同美乎芳蘭。至若大廈方構，長材是求，詣藪澤，訪陵邱。遠近必度，大小所謀，有斯木之特達，惟工倕而擇不。重曰：「歲聿雲暮兮何木不變，惟松柏兮淩霜蔥蒨。儻有心之可嘉，期君子之一眄。」
景為守，教吏為缿筩。得其書，托子弟所言，以相告訐。采訪使科其不能和睦於人。辭云：「以散其黨。」
學以入官，貞足幹事，苟隨時而制法，則助化之通方，施於在公，是亦為政。景忠而奉職，知無不為。置以缿筩，方茲水器，觀書記而察過，托子弟以為言，冀乎擒奸固，隳黨與。嗟爾人吏，胡為告訐？未能反身三省，而乃相怨一方，不悛厥心，覆怨其上。使司急夫求瘼，務彼澄清，察以不能，責其非當。斯則小人難養，抑亦君子何情？顧禮義之不愆，奚糾舉之能恤？
賞功行封，父歿子繼，義存昭穆，理在宗祊。夏殷以前，罕詳斯制；周漢之後，鹹用此途。甲忝籍勳庸，得參纓冕。誠宜率德改行，嗣先人之業；翼子謀孫，崇保家之道。焉可忘析薪之荷，構佯狂之謀，內虧孝子之心，外爽忠臣之節，同衣裘而鮮食，類接輿而欲歌。必事等元成，何替名家之譽；情符孟縶，不聞良史之嫌。即按所司之科，恐失惟輕之典。待盡情偽，方申斷割。
乙妹無子，寡而死。請裏尹為主。決曹掾科其違禮。訴云：「其夫無族。」
喪則有等，自辨於重輕；禮之所行，亦崇於節制。乙以天乎降戾，斯殞其夫。則穆伯早亡，鄧攸無嗣，啜其泣矣！何痛如之？永懷夫黨無親，因求裏尹為主，禮則然矣，人何非哉？且決曹所稱，亦何加止，蓋以喪也寧戚，禮則因情。姊憂去官，見稱於陳重；弟服去職，著美於譙元。斯則事之有由，言也何爽。得失相半，斯之謂歟？
得宗人掌三辰之法，以猶鬼神祇之居，辨其名物。保章不供本職，輒事左道。人云：「采地所祀。」
天子建國，法合掌於三辰。諸侯立家，禮許修其五祀。非直為之糾禁，抑亦辨其名物，各有職守，無相奪倫。至如日月運行，陰陽消息，乾坤測度之法，山川沉埋之儀，蓋存公道，布憲於觀台，豈合私為，輒陳於采地？宗人所祀，正當左道之條；保氏所陳，深得禮刑之制。
