賦受不同，勇怯殊跡，瞻彼徒搏，罕能為之！眷乎傷生，吾所不與。何者？啟足貽訓，嚐不愛於遺軀；履尾有言，翻見矜於扼猛。撫毒雖殊愛己，除橫誠則利人。州司執文，切同膠柱；使科違式，所謂合宜。
山有猛獸，林木不伐。擇肉而食，已假喻於秦君；在物為患，實有同於周處。所以冥氏張弧，設其穽獲。冀（疑）蹊在足，李陵無憂於垂餌；檻穽搖尾，張衡絕言於搏翼。人之誤陷，罪亦何加？且啟塞從時，古今明準。若鷹隼未擊，設者誠則匪彝；如鴻雁已飛，陷人豈可有訟？兩端斯按，一言可蔽。
網罟結繩，見彼取禽之道；雄雌共穴，聞於導渭之山。甲雅誌平生，盤於是習。利有攸往，每懷馳騁之娛；適我願兮，仍持采捕之術。既尋巒而討穀，遂乘幽而曆險。罻羅未亙，傍掩西嶺之岩；霧雨潛棲，並獲南山之獸。然體君子之變，雖符彖象；入虞人之羈，蓋無奇異。瞻言賞典，或恐難從；乃眷刑科，寧宜濫罰！
甲采捕為業，斷溪路之木。不殊夜行者過，乃推蹶。科故為罪。訴云：「暗中不審。」
為利殊途，生人各業，或豺已祭獸，罻羅方設；或獺未祭魚，津梁仍禁。惟甲情閑采捕，誌樂畋遊。即鹿於林，涉崎嶇之險道；將禽伐木，橫詰屈之荒途。所以盡巢穴之羽毛，窮棲宿之飛走。竟歲趨末，彌年棄本。相彼夜行，不遑宵處。河傾左界，捫暗樹以求溪；月映前峰，度幽蹊而失路。倚衡招譴，推蹶貽災，斷之者雖則不殊，觸之者有同非意。不利攸往，是妨行邁。欲罪故為，良難與奪。覽薄言之訴，援不審之詞，法貴在寬，庶從非濫。
同州刺史矢魚而觀之。御史糾彈。辭曰：「農隙以講，事仰處分。」
爰整車徒，用陳蒐狩，辨其貴賤，習以威儀。將七德而聿修，在三時而無害。眷言刺史，殊昧《禮經》。在施政以庇人，無聞去獸；苟徇情而略地，空見觀魚。且魯隱如棠，僖伯稱諫；有窮遊洛，虞人獻箴。從皂隸之賤司，誠當失位；輕公侯之重任，實曰「曠官」。理合緘言，豈宜文過？請從繡衣之糾，勿聽彤襜之辭。
彼何人斯？漁以為事。結廬逃境，吟澤畔之風煙；垂竿振緡，盡河邊之歲月。坐嚴陵之磯石，芳餌長懸；入尚父之磻溪，遊鱗或躍。始虛徐以在藻，亦沈淨以繞蓮，臨川之羨不忘，入肆之求何遠？殊野客之來獻，匪曰猶賢；類詩人之逝梁，方聞起訟。或告非法，未見其宜。采川徒山，實庶人之攸往，輕車重馬，合古義其何傷？
得乙是甲吏之賤者，問所掌名物而不知。被科。訴云：「蒞事日近。」
國有等威，秩分貴賤，必恭爾職，乃罔後艱。乙何人斯？吏之賤者。匪懈於位，無聞幹蠱之美；不思厥職，遽招屍素之刺。且龜玉見毀，誰之過歟？名物不分，信為罪者！貽曠官之罰，自己包羞；以日近為詞，是亦文過。必若德同周勃，才異嗇夫，當寬呐呐之人，無求喋喋之口。待窮閱實，然後丕蔽。
得乙是甲吏之賤者，問所掌名物而不知。被科。訴云：「蒞事日近。」
國有等威，秩分貴賤，必恭爾職，乃罔後艱。乙何人斯？吏之賤者。匪懈於位，無聞幹蠱之美；不思厥職，遽招屍素之刺。且龜玉見毀，誰之過歟？名物不分，信為罪者！貽曠官之罰，自己包羞；以日近為詞，是亦文過。必若德同周勃，才異嗇夫，當寬呐呐之人，無求喋喋之口。待窮閱實，然後丕蔽。
得乙是甲吏之賤者，問所掌名物而不知。被科。訴云：「蒞事日近。」
國有等威，秩分貴賤，必恭爾職，乃罔後艱。乙何人斯？吏之賤者。匪懈於位，無聞幹蠱之美；不思厥職，遽招屍素之刺。且龜玉見毀，誰之過歟？名物不分，信為罪者！貽曠官之罰，自己包羞；以日近為詞，是亦文過。必若德同周勃，才異嗇夫，當寬呐呐之人，無求喋喋之口。待窮閱實，然後丕蔽。
得丁為小吏，好陵上。為人操下如束濕薪。議者稱酷吏曰：「其理有所效。」
為官擇才，以政化物，先甲申令，著於《易·象》。惟丁者何？效茲酷吏。循牆之敬，已殊於考父；束濕之理，將類於甯成。陵長而六逆在茲，滅德而九功失序。且仁以為寶，嚐聞得國。犯而聚怨，焉可定居？既紊彝倫之經，莫知哀矜之道。國之蠹也，刑其念哉。
車服以庸，威儀有節，各得其所，無相奪倫。戰者先登，昔嚐聞於狸制；或人匪服，今頗同於鷸冠。苟慢經以背常，固速尤以貽咎。身之災也，妖實人興，刑其恤哉！理在無舍。
分命庶官，各供所職，有厥居守，無相奪倫。師貞丈人，或曜威而振旅；政成司馬，將作氣而利用。則擊鼓其鏜，執鐃以節，苟表盈竭，無乖疾徐。類援袍而可嘉，何動旝而能擬。或其失位，訟匪有孚；我則辯明，訴乃無咎。
甲兵用嚴，班位在守，慘不畏法，是瘝乃官。挈轡挈壺，隨力同道；軍井軍舍，從事殊觀。匪恪居於戎律，遽俶擾於侯度。使介胄之夫，雲思拜井；熊羆之將，方解佩刀。係所掌而有失，故流毒而災眾。出晉侯於淖，大夫且謂侵官；加韓昭以衣，典冠乃為越事。爾不還忌，咎從自及。
甲為侯，邑鄰於虜。每載稻與脂於車行孺子之遊者無不餔也，無不歠也，必問其名居。廉使奏飾詐邀譽。訴云：「候其壯以威虜。」
介狄薦居，緣邊鎮國。有備無患，則為邦之大同；使勇知方，乃訓人之善者。惟彼甲也，膺茲利建，食兼縣邑，位列通侯。密邇寇仇，每惕不虞之至；不忘戒懼，空思誘掖之仁。載稻與脂，惠雖存於孺子；式餔且歠，吾淺之為丈夫。何則？政貴有恒，弗惟好異；仁稱兼愛，無獨孩提。徒必問其名居，亦奚俟於丁壯。絕甘分苦，事雖均於越王；小信未孚，曾不酌於曹劌。廉其邀譽，法則傷深，方乎詐善，理難寘罰。
國章有節，軍政必戒，茲不率典，誠為曠官。甲屬當戎行，謹敕乃事，鑿門而誓，伐鼓以律。戎狄孔棘，懼邊塵之是侵；谘謀有方，遂鋪敦而外禦。式遏寇虐，載孚備預。觀釁以動，在《春秋》而則書；匪紿而言，於雅、頌而何失？彼人所告，不亦厚誣，勿得孤虛之奇，無乖測度之道。
褒德祿賢，建封列爵，以勸能者，且旌善人。惟彼軒，是職防禦，敷其七德，耀以五兵。故戎狄之人，重譯來朝北闕；蠻夷之類，稽顙願沐南薰。使司欲以德招攜，請封茅土；憲台以舊非心膂，未許繁纓。得失可知，與奪斯在。且官不必備，器無假人，願取則於《周書》，無貽誚於漢法。
安西使路中遇賊，命其改所受辭，不爾致官甲以死。王事論賞，所司以為非因戰陣不合。訴者不伏。
刑典有常，君命無貳，臨危不撓，視死如歸。瞻彼皇華，職思其任，眷言青史，惟其嗣之。況西蕃小寇，亂我邊境。忠臣效節，絕其奸詐。使國之軍威，得存乎信；人之質直，以成其名。事有類於解揚，見稱晉代；節無虧於蘇武，不遺漢策。斯乃一言可以興邦，獨行可以振古。宜申厚賞，以勸不能。何所司之見疑，昧將軍之雅意。訟端不息，誠合其宜。
甲先登，死於霤下，司馬三穟之，與之犀軒直蓋。御史劾其專命。
委質策名，惟忠與敬，苟失茲道，未之前聞。甲實鯫生，情深義勇，常思報效，願納忠貞。且預公徒，寧懷於倒戟；忝膺介士，遂自於先登。嗟爾徇名，何期死政？任患有同於醜父，見薨（疑）則類於紛如。難不越官，我其懷矣；死而利國，爾實為之。何直蓋之光華，俾懦夫之增氣。生涯已謝，魂魄焉依？昔日求屍，則聞五家之免；今承寵命，遽申三襚之儀。優則未乖，論且未當。徵諸魯史，親推見賞於無存；考以國章，襚服豈聞於祈父？劾為專命，對將何辭？御史頗得於彈毫，司馬宜懲於出位。
