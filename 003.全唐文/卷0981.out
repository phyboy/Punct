甲告乙左手有文，直達中指。景為占：若過橫節，貴不可論。乙遂挑徹，血流彈壁，乃作公字。
命理多途，幽明罕測，甲惟愚品，乙也狂夫！憑仲子之有文，相士行之當貴，虛論骨象，謬定吉凶。豈識李固之龜文，莫辨條侯之縱理。聖人不相，抑有前聞，鄙夫何為，則預於此。
利百變法，功十易器，地平天成，罔有降格。為農服賈，厥道何常？丙市井其心，負販為業。以貧求富，則農不及工；朝盈夕虛，乃末勝於本。提緗入肆，見無利於冰紈；操斧登山，更求材於霜刃。去彼取此，亦以有之。在於四人，於時度木。顧惟遷貨，何必守株？鄰人有言，告者非是。
{{:對陶人判市稱陶[A105]者，髻墾薜暴。}}
上智利人，遵乎古道；下愚樂業，勤是貿遷。且貨殖乃資政之由，龜貝作為生之本。所以五行嘉於權量，九府鑄其圓規。宏羊算金，充物少府；壽昌論穀，興利大農。文馬有權，幣分輕重之價；青蚨致準，物辨錙銖之則。當較固而有禁，在乾沒而難容。甲也探情，善諮鉤距，欲贏其貨，寧惡其囂。閑諸駔儈之言，曉彼質劑之契。縱使鉤顱去賣，先窺卜式之羊；瑩蹄來鬻，預問李斯之犬。參伍不失，毫厘匪差，實廣漢之為能，非釋之而不調。裏仁為美，夫復何言？
立冬日，南郊祀昊天上帝。所司不歌《由庚》。長奪其俸祿。訴云：「有其義而亡其辭。」
立冬而郊，先王之大禮；備物以祭，國家之舊章。祝史正詞，孚聖德於上帝；牲牷肥腯，降景福於明神。犧象既陳，匏竹攸設，所司蒞職，寧闕《禮經》。三獻式陳，且不乖於祭法；九成既奏，何必在於《由庚》？苟辭亡而樂在，❥遽茲奪俸，無乃非辜。彼有辭焉，舍之可也。
講信修睦，禮行於時。人和年豐，神降以吉。屬歲聿雲暮，田畯至喜，農事不作，役車告休。於是乎具器孚薦，陳粢戒掌。答成功於眾神，設禋祀於大蠟。雖既滌既灌，不愆不忒，日違精擇，神將曷歆？籲嗟是司，不謹有職。昔仲尼觀魯，助祭興於喟然；今太卜差時，儐神失於禺若。祝史陳信，其多愧詞。司存不舉，坐寘恒罰。
甲嚐有大事，祫於王父及其曾高，遂設壇為墠。或曰：「僭而不經。」甲稱：「且有後命。」
孝以思親，祭之如在，既申怵惕，式備烝嚐，惟甲承家，方茲主鬯。遵先王之法，有事宗祊；讀非月之書，方申禘典。既而享獻其潔，壇墠克除，在祀之敬不乖，陳信之儀無闕。有何所犯？旋告不經，請從後命之詞，靡取無稽之訟。
甲嚐有大事，祫於王父及其曾高，遂設壇為墠。或曰：「僭而不經。」甲稱：「且有後命。」
孝以思親，祭之如在，既申怵惕，式備烝嚐，惟甲承家，方茲主鬯。遵先王之法，有事宗祊；讀非月之書，方申禘典。既而享獻其潔，壇墠克除，在祀之敬不乖，陳信之儀無闕。有何所犯？旋告不經，請從後命之詞，靡取無稽之訟。
洛水溢，有司用牲於門。或非之。云：「苟濟於物，祀之何爽？」
瞻彼洛矣！其水泱泱，雲澄綠潭，樹夾青岸。天作霖雨，時維浸溢，縱柏舟而難泛，豈一葦之可航？永惟主司，能業爾職，載懷黔首，用祭元冥。巨浪無倪，已不分於牛馬；明德可恃，乃展敬於牲牷，漢皇之歌，彰夫舊史；《周官》之禮，著自前聞。彼何人斯？所謂末學，事則有據，非將奚為？
太常申博士請供鬱鬯酒，光祿以久無匠人，且金草不知所出，不造。祠部亦以為禮有沿廢，不允所請。寺執「見著唐《禮》，豈得不行？」祠部云：「藉田準令，兼給廩犧。藉田今或不供。犧亦廢用。酒無鬱鬯，於事何闕？」寺猶固執。
國家大禮畢具，無文鹹秩，聲名赫乎上古，享獻周於百神。每窮谿澗之毛，誰爽粢盛之備？太常宗廟攸奉，禘祫爰司。張君理窟之才，王肅儒宗之望。請供鬯酒，擬實卣樽；允得事宜，雅符恒典。光祿以無匠不造，又用靡草為辭；有司以沿革不同，兼引藉田特比。犧牲不廢，愛禮斯深；鬱鬯莫供，司存何劣？且鬯人之職，須預其材，釀金草之芳酌，充[QODB]茅之既灌。何得不供所務？輒替彝章。光祿拒之於前，祠部送之於後。事均齊楚，得失而兩兼；理同臧穀，亡羊而一揆，況國禮明著，安可闕如？鹹請推窮，方結刑憲。
祀典所興，人倫共仰；違越行事，章程不容。匹士下流，陋巷微物，奇材有慚於梓漆，利器無逮於幹將。事於鬼神，陳於俎豆，如在申敬，惟馨展禮。著於行潦，無妨於預詞；輒薦太牢，載虧於非月。既斯故犯，宜寘於刑。
殷之六瑚，周之八簋，始有列於雞象，終見釁於豭豚。陳其犧牲，備以鼎俎，用嚴莊敬，則著品章。是以有舟有罍，資適用之恒理；廢禁棜禁，分貴賤之攸宜。賻布之餘，則以是具；畫布之冪，則見將施。苟禮典而是違，信奢僭而逾限。甲祧廟其主，祭器為先，方用展於烝嚐，忽謬崇於樸斫。博以庶物，損其葆大，考揮風之妙思，得天巧之良工，規制旋開，鱗甲斯睹。聞弦樂影，宛似出於重泉；擁劍潛形，坐見儀於四豆。雕其物象，紊所欽崇。況黍稷而非馨，何刻畫而為用？且外骨內骨，連行仄行，同於剞劂之功，以儷陶匏之器。非取義於卿士，本嚴禮於邦家，托以私門，實忘公憲。同管仲之鏤簋，昔所為非；擬季氏之舞庭，孰不可忍？此而舍罪，予其何誅？尚未睹於滅口，實有違於噬嗑！
祭醫巫閭，非是五郊迎氣日，復無祀官。法司科營州刺史罪。不伏。
惟彼營州，實建司牧，既班禮樂，復典山川。遵夏後之前謨，佐皇朝而作乂。且醫閭作鎮，祀典攸該，或每歲以薦誠，或隨時而致享，克敷禺若，式備牲牷，國之大儀，允有常憲；眷言州將，奚紊舊章？涓吉日而非時，舍祀官而莫預，自貽伊戚，其可舍諸？始也非因大祭，苟為小祀，去黍稷之非馨，存乎明德；采蘋蘩而式薦，將以昭儉。未爽正途，難貽濫罰，片言將折，兩聽猶疑。期於無刑，請重推鞫。
為大夫家廟初成，將享之夕，牲死。人告其違禮，甲稱「本牲」，不伏。
宗廟為先，是營宮室，犧賦為次，則備牲牷。甲運偶光華，羽成儀飾，必復其始，遂見稱家，利涉大川，爰假有廟。一昭一穆，佇列烝嚐；經之營之，旋終黝堊。詳夫釁禮，崇彼祔儀，方有聞於容聲，何不務於豐潔？且始養為畜，卜日曰「牲」。未就質明之期，忽斃致齋之夕。萬化先往，寧侯刲刳？三廟便陳，實忘嚴敬。用過乎儉，誠不在斯！事神則難，深宜舍此。祭器不鬻，明君子之雖貧；牲斃則埋，乃先王之制禮。靡尋典訓，苟務所懷，縱匪若敖之憂，終近晏嬰之隘。祭則受福，義必闕如；刑以正邪，孽何可逭？以本牲而文過，豈精意而為心？實昧惟馨，宜懲彼黷。
甲修絜矩之道。歿後，其弟子以師所居立廟，藏衣冠琴書。人告越禮。
就賢體遠，稱以動眾，親師觀奧，知乎成植。甲允迪厥訓，克懋存誠，宏道惟人，修詞在己。視博習之誌初，遊焉息焉；觀絜矩之心後，不寢不食。況早承函丈，嚐忝儒林，讀夫子之微言，習門人之正義。學而已講，吾其不憂，歲月之微，梁木斯壞。子在川上，歎逝者之如斯；人之雲亡，痛吾徒之安仰。常時講位，乍起於悲風；他日荒墳，俄懸於苦月。輪奐斯在，歌哭還升，仰生前之令名，存歿後之遺象。上棟下宇，不革故而廟成；自堂徂軒，鹹鼎新而貌立。藏衣冠而不墜，委琴書而宛在。且心喪三年，是則是效；亭傳四序，有嚴有翼。彼猶薄訴，此實厚誣。道雖謝於《周書》，理亦殷於魯典，緘彼言者，不亦可乎？
仲冬有事於後土，靈鼓不以節。法司按罪。訴云：「金鐲之過。」
鼓以格神，金能制樂，各率爾職，斯謂守官。國家展禮汾陽，祈穀脽上，享祀不忒，威儀孔昭，薦鼎已覆於黃雲，配俎必資於清奏。神人式序，金石克諧，坎其以都（疑），進不失旌。樂之時義，其大矣哉！相彼鼓人，佑我祭典。理宜徹茲六變，以出地祇；何得舛此八音，坐罹天討。曲誠有誤，聞回顧於周瑜；聲無可聽，闕稱美於吳劄。法司按罪。其如有詞，請議叩鐲之刑，舍此援桴之失。
精靈不測，有上下之神祇；敬誠無文，有春秋之禴祀。若昭之以明德，聽之以和聲，則澗溪沼沚之毛，可一羞於宗廟。蘋蘩蕰藻之菜，可一薦於鬼神，若無肅敬之心，而有淫昏之祀。則卜郊非禮，國史由其致譏；齋戒不嚴，天皇於是流譴。充人早沾明化，忝曰司存，職三犧之純養，供六牲之蕃物，固宜調其豢芻之食，潔其文繡之衣，豈容不整羽毛，曾無博碩。致令瘦損，須寘科條。
甲訓弟子五百人，業將成，乃掘窖試之，令甲泣下方遣之。或人告為妖，甲不伏。
家塾黨庠，著以訓人之道；儒生辯士，分其誌學之門。擊磬同心，琢玉殊制，登四科而未覿，鑿三窟而斯聞。是以馮軾下齊，未譽酈生之說；處囊辭趙，還推毛遂之言。藉以師資，成乎藝業，是有服膺之義，攸呈緩頰之期。甲道茂人倫，才標鬼穀。青溪托誌，自餘千仞之幽；絳帳尊居，早訓三端之藝。摳衣鼓篋，遊、夏斯均；合從連衡，蘇、張式擬。合生徒之五百，類門人之三千，濟濟分儀，循循善誘。服勤請益，聞聚照於丹螢；日就月將，都試詞於黃馬。卒以明試，從而謝歸。言遵掘窖之由，庶察懸河之辯。交頤泫泣，知感激之攸同；礪角含姿，識牽援之或異。事乃師古，跡匪幹誅，告以為妖，此情何謬？
甯子讀書，於途墜坑來晚，師行檟楚。令以罰非其罪，令師謝過。俱不伏。
學古入官，不學將落，聖人所以留範，君子誰非用心？猗哉甯生，勤亦至矣！手繩口誦，何劉寔之能匹；負書擔笠，豈蘇秦之可加？悠悠長途，是諷是詠，撫中襟而始勵，經巨險而方歸。師以來晚見嫌，聊申檟楚；令以罰非其罪，乃起異端。在師雖則傷嚴，遣謝又乖通論，且尊無謝卑之禮，卑有順上之心。蒙雖不才，此未為允。
曲阜縣申孔禮教授生徒，仲春欲祭，遺門令生徒顏恭炊飯，及有塵落甑中。官召先食有塵之飯，恭友仲勇譖恭於禮失。恭云：「不知將祭。」州科罪，省斷雪。
曲阜境帶龜蒙，地鄰鳧繹。淹中禮樂，仲尼之盛德不渝；闕里詩書，洙泗之英規尚在。孔禮家承道學，業崇詞林，黃金滿籯，白珪無玷。泮宮刷羽，方宣鳳德之儀；沂水騰鱗，再起龍蹲之教。壇花啟杏，設絳帳而橫經；市葉抽槐，據緇帷而闡教。經來斯講，式崇函丈之規；龍見而雩，大備嚴禋之禮。顏恭躬忝胄子，跡齒顓門，叨承俎豆之間，竊聽弦歌之末。爰宗奠祭，乃肅粢盛，方執爨於吳樵，忽飛塵於範甑。師乃未飯，豈可先嚐；神且將歆，寧宜預食？不恭之罰，罪合寘於嚴科；無禮之刑，理或存於宥過。州司忽罰，頗涉深文；台局寬刑，實遵平典。
龍首高居，總群材以成務；鴻翼漸陸，入會府以參名。既而樂鏡晨披，山書密奏，或連輝於喬木，乍忝跡於場苗。九流多材，百司職廣，既稱隨自牒，理籍符文。麹紹窮巷無資，傭書有素。兩台之妙，雅善於銀鉤；什一之求，近通於金市。掛回鸞之健筆，徇鳧鏹之輕資，事既葉於私求，跡已論於明憲。況簽授之法，本在職司，擅鳴既達，且無條貫。惟公書寫，終自利刑，既紊三章，須窮兩造。但選人以輕酬致怨，麹紹以苟得生嫌，若使不食先言，便招後訟。寘之嚴典，惟會直繩。
六合為家，萬方同貫，用人文以成化，藉鳥章而理物。由是簿書嶽峙，文帳波流，酬答極於嵇康，沉迷昏於公幹。案牘之理，義在隨時；曹局之資，固宜適用。即有年代浸遠，事跡淪沒。寘諸幽閣，疑孔壁而生塵；納以嚴扃，同汲書而有蠹。桃花之色，對春園而欲脫；魚網之彩，俯秋水而將沉。羊續則不任補袍，揚雄乃才堪蓋醬，令式既標年歲，州縣自有準繩。何事強申，方求取決，請以狀下，任依彝途。
得乙進枉矢於賓。賓不拜，前云：「魯鼓不作，失儀。」不伏，科罪。
周公制禮，玉女騰規，吐飛電於壺中，躍流星於箭裏。周旋之禮，非無賓主之文；進退之言，自有威儀之法。豈得妄申鄙見，輒觸公方，徒事曲躬，虛持枉矢。既投常憲，復掛彝章，此而不繩，法將焉措？請詳條斷，宜準禮科，按理詳文，將謂為允。
洛水中橋破，絕往來渡。縣令楊忠以為時屬嚴寒，未可修造，遂私雇船舫於津所渡人。百姓社威等連狀舉忠將為幹濟。廉使以忠懦弱，不舉職事，以邀名欲。科不伏。
圭廛勝壤，鼎邑名都。八達開衢，傍連鶴嶠；九重危堞，近枕龜津。鐵鎖長橋，衣冠不絕；金錢廣埒，車馬相望。楊忠擢以茂材，宰斯京縣。屬虹梁落構，翠瀲驚波，滯商賈於平川，阻騑驂於上路。將以日躔南陸，氣葉冬郊，當此沍寒，難於修葺。役徒未集，且葉愛人；船舫有私，何乖蒿事？杜威蘊德，載述風猷；廉使繩違，遽投霜翰。究其所以，蓋取義於隨時；觀其所由，亦何煩於褒貶。
甲為市賈為胡貨物，有犯禁者。大理以闌出邊關，論罪至死。刑部覆云：「賈人不知法，以誤論罪，免死從贖。」
貨以貿遷，日中為市；化能柔遠，天下通商。爰詰犯禁之人，以明有截之制。矧惟市賈，實主販夫，競彼錐刀，當展誠而平肆；取諸噬嗑，方易有而均無。既泉布之攸歸，何器用之或異？梯山款塞，胡虜初喜其來王；懷寶越鄉，周官方驗其不物。事既告於邊吏，罪方書於賈人。且觀爾實來，則銀錢是入；既按其闌出，何璽節無憑？舉貨既麗於司關，附刑當置於圜土。一成定法，理官可貸其全生；三宥是思，憲部宜允於從贖。
貨有滯於人用者，甲不時而買，請賒之。所由不與，云：「不過旬日，勒從其主。」云：「已從其有司。」
貨有廢居，政惟通變。以收以斂，實著於周經；或與或求，蓋存乎《易·象》。苟罔率厥典，則其誰曰然？伊甲者何？不時而買。屬蘋蘩有薦，霜露盈懷。家迫屢空，曷求仁者之粟？國崇救乏，爰假所由之貨。理宜給茲稽市，遵彼貿遷。期不過旬，將貧窶之是恤；勒夫從主，豈出納而為吝？異乎❥吏孰曰均官，且濟俗利人，操贏善貸，誠為體國之要，亦取隨時之宜。如存理而無傷，何飾詞而不與？遂使開倉長孺，徒歸美於漢庭；餼粟子皮，獨垂芳於鄭誌。請辨而以授，無質以為疑，仍旌泉府之規，用徵國服之息。儻從愚見，庶為式臧。
必藉美言爰資善價，化其小大，是等精粗。乙之蚩蚩，參市為業，取諸噬嗑，乃競錐刀。既不我虞，遂成爾詐，惑亂為意，高下在心。覽文惠之書，漏略豈宜免罪？披蕭何之律，鄣固安得無辜！縣吏守文，加杖刑而為當；郡僚無智，寧以盜而深疑。請據明文，斯為適理。
聖人有作，鬱為令典，車服禮器，貴賤有班，文物采章，高下無濫。我君開運，朝儀式序，敦樸素之風，無虛麗之飾，錦文不鬻於肆，冠佩必加於賢。而鞶厲遝光，事華來今；鑾蕤靄飾，理煥前古。瞻彼緒帶，有標令則，官所雲市，法乃酬傭。盍亦采均輸之餘，濟鹽鐵之潤。焉可減茲稍廩，以虛國財？靜言所司，或匪通論。
官市納帙，行人將濫物供，所由揀退。雲被頡頏，不伏卻領。
四人異業，百工居次，事有資於軍國，理無隔於纖微。納帙所成，多慚美質，緝叢殘於鴛綺，同眾制於狐裘。行因針縷之工，坐得煙霞之跡，雖遠殊於法物，遂有入於官須。但物異新成，幸非科作，論市唯應見物，論濫寧可別求。物既不任供官，退亦何成頡頏？不伏卻領，仍事薄言，豈可加刑？終希理遣。
當州熟羌，十月來導江縣市易。按察使科彭州刺史罪。訴云「並蠶崖外」，不伏。
當州導江，山川雖間，貿絲抱布，來往是常。矧今赤羽開元，黃旗啟聖，布堯心於萬國，復禹跡於九州，書等同文，車無異軌，雖夷夏殊俗，而交易何妨？趙璧尚入秦庭，楚材猶歸晉用，使人誌清天下，望重星軒。標鐵柱之嚴班，握金龍之使節，未聞從善，翻見求瑕。鳥隼為，有虧於正直；鷹鸇逐雀，稍涉於煩苛。事不可詢，期乎勿用。
真臘國人來，雲於峰州市馬。御史科安南都護罪。訴云：「為相知捉搦陸路。」不伏。
惟德動天，無遠不屆。北極燭龍之國，屈膝稱臣；南窮火鼠之鄉，傾心向化。眷茲真臘，早挹淳風，自昔雷同，由來霧集。豈假鑄銅之力，無勞刻石之銘，所以來往邊州，市馬峰部。論其由緒，未乖從有之方；驗以逗留，豈爽求無之道？御史職惟激濁，誌在揚清，疑彼奸非，欲嬰羅網。都護為相知捉搦，先有稟承，濫投一面之科，寧杜三緘之口。向若邊烽變擾，論情不可免辜；今既市馬往來，據理難書厥罪。御史科結，有謝於彈珠；都護有詞，無慚於辨璧，宜依薄訴，用葉通途。
乙為吏，請稅商以勸農。或云稅重，時物倍貴，則商不失利，人受其弊。
食哉人時，農乃國本，受利班爵，必資敦勸，苟昧茲道，其惟謬官。乙隨牒下車，彈冠蒞職，蠢茲商賈，嗟彼耕桑。苟征稅之匪差，則黎之獲乂。況鬻良雜苦，豈販夫之可矜？沾體塗足，實農人之是湣。故可經其壟畝，重以郛廛，將趨本而棄末，杜惟利而是視。所以時入芻槁，歲課田租人必樂康，俗寧凋瘵。類信臣之仕漢，姑正溝塍；殊晏嬰之相齊，爰知屨踴。必若誅求無度，杼軸其空，乃利晉以闕秦，是瘠魯而肥杞。或云之訟，今則未詳，停其摭實，式將丕蔽。
有客戶閑人，請移執事。許之，恐因有流散；不許。則見無常職。欲允其請，仍立案牒為其限約。州以為擾，具請省裁。
閑人者五，列在《周官》，雖去家而不歸，終寓世而無職。喬木空在，乘白雲而不見；斷蓬斯飄，待涼風而未得。今乃請移執事，願效劬勞，請自強而不息，復知迷而可尚。必也末遊是恣，浮跡難悛，許之而行，未敢聞命。如或恪居爾職，無俾我虞，遂其由衷，是亦奚擾。況復存乎案牘，置以堤防，自可定於職司，亦何請於華省。
