夫真容凝寂，應身淨參，慧日振暉，慈風化物。托儀金❥寫質丹青。勝藝良規，敢不❥❥佛弟子趙婆、長孫同薄合義等，敬造阿彌陀像一軀，上為帝主師僧父母法界眾僧，共成佛道。貞觀廿一年正月八日。
夫悠悠三界，俱迷五淨之因；蠢蠢四生，未窺一乘之境。蒙埃塵於夢幻，隔視聽於津梁，朝露溘盡，前途何托？渤海高延貴，卓爾生知，超然先覺。知滅滅之常樂，識空空之妙理。眷茲朽宅，思樹法橋，敬造石龕阿彌陀像一鋪，具相端嚴，真容澄瑩。金蓮菡萏，如生功德之池；寶樹扶疏，即蔭經行之地。所願以茲勝業，乘此妙因，凡厥含靈，俱升彼岸。
大唐故道安禪師姓張，雍州渭南人也。童子出家，頭陀苦行，學三階集錄，功業成名。自利既圓，他利將畢，以總章元年十月七日，遷形於趙景公寺禪院。春秋六十有一。又以三年二月十五日，起塔於終南山鵄鳴塠信行禪師塔後，誌存親近善知識焉。
夫悠悠三界，俱迷五淨之因；蠢蠢四生，未窺一乘之境。蒙埃塵於夢幻，隔視聽於津梁，朝露溘盡，前途何托？渤海高延貴，卓爾生知，超然先覺。知滅滅之常樂，識空空之妙理。眷茲朽宅，思樹法橋，敬造石龕阿彌陀像一鋪，具相端嚴，真容澄瑩。金蓮菡萏，如生功德之池；寶樹扶疏，即蔭經行之地。所願以茲勝業，乘此妙因，凡厥含靈，俱升彼岸。
大唐高宗天皇大帝之所建也。佛身通光座高八十五尺，二菩薩七十尺。迦葉、阿難、金剛、神王各高五十尺。粵以咸亨三年壬申之歲四月一日，皇后武氏助脂粉錢二萬貫，奉敕檢校僧西京實際寺善道禪師、法海寺主惠睞法師、大使司農寺卿韋機、副使東面監上柱國樊元則、支料匠李君瓚、成仁威、姚師積等，至上元二年乙亥十二月卅日畢功。調露元年己卯八月十五日，奉敕於大像南置大奉先寺，簡召高僧行解兼備者二七人，闕即續填，創基住持，範法英律，而為上首。至二年正月十五日，大帝書額，前後別度僧一十六人。並戒行精勤，住持為務。恐年代綿邈，芳紀莫傳，勒之頌銘，庶貽永劫云爾。
佛非有上，法界為身。垂形化物，俯跡同人。有感即現，無罪乃親。愚迷永隔，唯憑信因。實賴我皇，圖茲麗質。相好希有，鴻顏無匹。大慈大悲，如月如日。瞻容垢盡，祈誠願畢。正教東流，七百餘載。❥龕功德，唯此為最。縱廣兮十有二丈矣，上下兮百卌尺耳。



真宗之妙，正法之晶。收攝萬境，洗蕩六情。禪林載鬱，定浦爰清。誰傳寶印？實仗金禎。雲堯憬族，天漢遺靈。去超習諦，來踐福庭。身衣脫像，心卷開經。戒囊❥固，律鍵疏營。邇圖全梵，遠托圓成。牽蘿澗戶，冒葛山楹。虯盤八定，鷃憩五停。念茲卻鑰，眷彼傾瓶。苦節尤苦；貞心更貞。穹崇輔德，沈潛讚誠。泌泉流態，藏祇耀形。馴象降質，諍贙吞聲。香菲神異，藥授銜苓。雨不衣濕，禽不頂驚。轉業安養，移心往生。水想彌淨，日觀愈明。天子召我，披銀洛京。緗葩吐萼，綠樹舒榮。長懷麓岫，不顧王城。祇門葉墜，[QEDI]室梁傾。天歌載請，聖眾來迎。祥虹上屬，神燈下旌。至德雲舍，孰不悲零？凡所薰發，石宇籌盈。分置蘇乳，各潤根莖。隨方闡化，應物敷程。扶輪寶月，翼亮金星。一州高足，十縣群英。同思正濟，共感他行。卻依巃嵸，俯瞰崢嶸。分灰建塔，頌德圖銘。俾四埵之藍壞，溢九地而蘭馨。
大周天冊萬歲金輪聖神皇帝如意元年，迎神王入內。其神王原是泥塑彩裝，其皇帝敬重神王，脫空❥佇糾以金裝。為年歲多日，金薄彫落，後開元廿年，僧宏器報以金裝，恐後僧徒貴勝不知所由，立一小碑，述久視元年還神王敕，具錄如後：「少林寺神王二，右，去如意元年，奉敕將前件神王入內，比不敢陳請。今內出功德，散與諸寺。其少林神王，送在大福先寺。但山寺去都稍遠，巧人難遇。前件神王，元在少林上坊普光佛堂，今者現闕。其大福先寺總得神王一十五軀，望請前件兩軀，得還少林。令本處尊儀具足，冀得幽山功德，不闕莊嚴，❥往來有所瞻仰，謹詣光政門奉狀陳請以聞，伏希恩旨。久視元年九月十三日，少林寺主義獎等狀，僧宏藏。」敕：「好，還少林寺。」門司李阿毛宣。右監門直長路尚賓、左監門直長成思貞、押門長上果毅杜行敦周還少林寺師子敕一道： 「少林寺師子二、師子郎二、右件師子等，並是少林寺普光堂前隨神王功德。其神王奉今月十三日敕還少林寺。為前狀不別顯師子等，福先寺綱維但付神王，未付師子。既是隨神王一鋪功德，望請許將還山供養。謹詣光政門奉狀以聞，伏聽敕旨。久視元年九月廿九日。少林寺主僧義獎等狀。」敕：「好。」九月廿九日，門司李仁福牒。右監門直長路尚賓、左監門直長成思貞，押門長上果毅杜行敦周少林寺賀師子敕一道。少林寺僧義獎等言：「伏奉九月十三日恩敕，賜還神王。又奉其月廿九日恩敕，兼還師子。恩波洊委，喜懼兼深。僧義獎等誠惶誠恐死罪死罪。但此功德，昔是素裝；忽睹靈姿，遂如金飾。元功再造，天巧自然，神之力巍巍如是。緇徒影，若攀兜率之宮；靈相生光，似降莊嚴之國。手舞足蹈，倍百恒情，無任荷懼屏營之至，謹附表陳謝以聞。謹言。久視元年十月日，少林寺主僧義獎等上表。」 敕：「好，放阿師去。」久視元年十月六日，門師陳嘉逸牒：「普光堂內一佛、二菩薩迦葉、阿難，及門外二金剛、二神王、二師子，城內少有。傳聞博士姓李名雅，永平年造此尊像，奇妙少雙。菩薩儀容，卒不可有。阿難、迦葉貌相肅然，合掌虔恭，實難希有。門外二金剛，鳥鵲不汙，相承稱說，異相屢現。其師子者，乍著儀容，或嗔或喜，畫工巧匠，不可圖容。二師子郎常相標弄，此一鋪功德，不可思議。」
聞夫香風掃地，五百如來之出興；寶花雨天，六萬仙人之供養。豈若慈氏應現，彌勒下生，神力之所感通，法界之所安樂。前揚州大都督府揚子縣令蘭陵蕭元昚，學菩薩行，現宰官身，留犢三江，還鳧八水。於是大宏佛寺，深種善根，奉為七代先人，爰及四生庶類，敬造彌勒像一鋪，並二菩薩。粵以大周長安三年九月十五日，雕鐫就畢。巍巍高妙，霞生七寶之台；蕩蕩光明，月滿千輪之座。無邊功德，即開方石之容；無量莊嚴，希證恒沙之果。重宣此義，而為讚云：
巍巍梵仙，光宅大千。容開碧玉，目淨青蓮。歌陳相好，銘記因緣。等雨法雨，長滋福田。
夫悠悠三界，俱迷五淨之因；蠢蠢四生，未窺一乘之境。蒙埃塵於夢幻，隔視聽於津梁，朝露溘盡，前途何托？渤海高延貴，卓爾生知，超然先覺。知滅滅之常樂，識空空之妙理。眷茲朽宅，思樹法橋，敬造石龕阿彌陀像一鋪，具相端嚴，真容澄瑩。金蓮菡萏，如生功德之池；寶樹扶疏，即蔭經行之地。所願以茲勝業，乘此妙因，凡厥含靈，俱升彼岸。
竊惟大雄利見，宏濟無邊，真諦克明，神通自在。是以三千世界，禪河注而不竭；百億須彌，甘露灑而恒滿。歸依妙理，無乃可乎？朝散大夫行司農寺丞姚元景，慈悲道長，忍辱心遐，悟朱紱之儻來，沿紺池而利往。發願上下平安，爰於光宅寺法堂石柱造像一鋪。爾其篆刻彰施，儀形圓滿。真容湛月，坐青石而披蓮；法柱承天，排紺霄而舞鶴。雲日開朗，金光炳然，風塵晦冥，玉色逾潔；身不可垢，道必常明，宴坐經行，善宏多矣！俾我潘輿盡敬，將法輪而恒轉；薑被承歡，曳天衣而下拂。昆邱燎火，還披鷲嶺之雲；寶劫成塵，載滌龍宮之水。乃為銘曰：
法無❥兮神化昌，流妙宇兮燦容光，彌億齡兮慶未央。長安四年九月十八日書。
曹氏故妻王三娘，長安人也。少修真媛，苦空閑悟，觀身地篋，五蘊防非，調善誠心，從遊自遣，因圓業謝，奄忽從風，春秋卅有八。儀鳳二年八月五日舍化，即其月殯亡親院後，息智度。恐陵谷名移，人處隔易，鏟題元石，表此芳猷。至神龍二年二月八日，修建墳焉。
州城西北墉上神祠，案孫處元《潤州圖經》云，本漢荊王之廟也。《漢書》；高帝族兄，漢興為將軍，有功封為荊王，王於此地，與黥布戰薨，人為立廟。曆吳、晉、宋、齊、梁、陳，俗皆享祀。隋平陳，廢州為鎮，數經寇賊，鎮官洶懼，屢禱求福助焉。其祭文道士江旻所作，詞甚華美。前後二千石及上佐下車，輒先祭而始蒞職，如慢黷不虔，應時致禍。左驍衛大將軍薛訥嘗為此州司馬，被病危篤，令祝張文瑾至誠乞請，當時獲愈，自是恭祀有加。刺史王美暢修飾堂宇門屋步廊，皆令文瑾監領。瑾亦勤懇，手種果木一百餘株。司馬成敬荷，多識前言往行，文藻精新。居常信篤，備深誠敬，乃於先天二年三月內，命工人雕刻神儀，並造王之后妃嬪妾及左右待從威儀，圖於壁上，總三十餘軀。盛矣哉！雖太伯、子房祠中，象設嚴麗，不之過也。成公奉計入朝，言發朝夕。吳郡孫處元撰碑，披文相質，窮理盡性。稽諸典故，備通神道。時秋八月工畢，皇帝安七廟，殛四凶，天下太平，域中無事。文瑾潔身修己，常主奠祭，歲月躬親，不懈其事。楚詞云：「靈偃蹇兮姣服，芳菲菲兮滿堂。五音兮繁會，君欣欣兮樂康。」豈虛也！恐陵谷遷貿，蘭菊有渝，敬草故實而為之記。


我皇乘時龍臨大寶四十載矣！洪休鑠於元吉，元澤浸於有截。恢復五運，更明三辰。以為海者衝融浮天，汗漫吐氣，戴萬有，朝百川，屢效休徵之應，未崇封建之典。逮天寶十載三月庚子，冊為廣利王，明盛禮也。分命義王府長史范陽張九章，奉玉簡金字之冊，將璧環幣帛之貺，拖毳衣繡，潔牲正辭。神理居歆，佇百福而上達；帝道惟永，視九瀛而鹹乂。洋洋乎未始有也。
初張公作宰南海，亟遷右職，惠化未泯，琴堂尚存，人挹子奇之風，時美相如之使。議政之老，惟見子孫；佐書之史，俱垂班白。風闕郊侯，鱗雜歡迎，詠舊德於江干，睹慈君於鷁首，咸謂愷悌君子，令問不忘者歟？
夫典冊光揚，德貴周洽。信美不著，古人所慚。敢舉其凡，以記於石。夫天寶十載，暮春三月。天王正土德之元辰。海君受玉冊之初吉也。

以貞元十三年四月十三日，左街功德使開府邠國公竇文瑒奏：千福寺先師楚金是臣和尚，於天寶初為國建多寶塔，置法華道場經。今六十餘祀，僧等六時禮念，經聲不斷；以曆四朝，未蒙旌德，伏乞聖慈特加諡號，以廣前修。奉敕宣：「賜諡曰‘大圓禪師’，中書門下準敕施行者。」今合院梵侶，敬承恩旨，頂奉修持，用資皇壽。將恐代隔時遷，真蹤靡固，輒刊碑末，以紀芳猷，遠追鷲嶺之風，聿光不朽之跡。
舍利本大隋仁壽四年甲子歲，幽州刺史陳國公竇抗於智泉寺創木浮圖五級，安舍利於其下，即子城東門東百餘步大衢之北面也。原寺後魏元象元年戊午歲，幽州刺史尉萇命造。遂號「尉使君寺」，後改為智泉寺。至大唐則天時改為大雲寺，開元中又改為龍興寺。太和甲寅歲八月二十日夜，忽風雨暴至，災火延寺。浮圖靈廟，颯為煙燼。洎會昌乙丑歲，大法淪墜，佛寺廢毀。時節制司空清河張公，準敕於封管八州內寺留一所，僧限十人。越明年，有制再崇釋教，僧添二十。置勝果寺，度尼三十人。秋八月二十一日，因板築，於廢寺火燒浮圖下，得石函寶瓶舍利六粒，及異香、玉環、銀釦等物。伏遇司空固護釋門，殷誠修敬，仍送憫忠寺供養。士庶瞻禮，至九月二十八日，藏之多寶塔下。
原夫太極肇分，三才定位。佐圓方之化育，乃自神祇；保區宇之昌寧，率由英傑。是知神人一致，幽顯殊途。生則負業負才，功名冠世；歿則至靈至聖，禍福及人。代有可稱，永垂祀典。而神周氏，諱鵬舉，字垂天。東晉時會稽人。姬氏分支，汝州啟祚，軒裳集慶，冠蓋傳芳，稟靈虯無匹之資，挺天馬不羈之質。文戈耀彩，早符卻日之能；智劍騰光，自淬浹雲之利。宏詞登第，雄俊成名，初宰上虞，憂分百里。布絲桐之政，兼冰檗之操，民仰如神，物資厚利，趨朝龍闕，出牧雁門，才興廉袴之謠，已顯孟珠之譽。人安物阜，歲稔時清，繼隆竹帛之功，迥播仁賢之美。自後心思退讓，誌務幽閑，俄辭建隼之榮，遂厭垂魚之貴。念昔會稽東上虞北，曾遊魚浦湖，遇春景韶光，訪物外之靈蹤，尋湖中之勝槩。益見澄瀾湛湛，分玉鏡之清光；翠岫峨峨，列雲屏之秀色。鬆篁掩映，花嶼幽奇，每資賞眺之情，頗愜嬉遊之趣。舟泛青翰，車乘白駒，全家忽隱於靈淵，闔邑但驚其神化。俄而潛通蚃，迥布威靈，升為水府之仙，超統陰司之職。即時聞奏丹陛，肇建嚴祠，敬之者福必生焉，犯之者禍當立至。牲牢互進，籩豆交陳，遠近居民，無不畏憚。
時有明州天童寺僧曇德禪師，道高康惠，德重圖澄。感太白之星精，下為童子；登招提之果位，即造諸天。禪師聞神血食生人，由是大垂慈力，俾歸正覺。徑造靈祠，禪定身心，結跏趺坐，顯靈通萬狀，變見無方。禪師寂若無人，湛然不動。神乃尋知悔過，忽顯真身，與三人禮拜歸依，受五戒三皈之法，祭奠不茹葷血，廟庭願托祇園。昔本在湖壖，地形窄隘，鄉人孔澤、趙瑗，以為非立伽藍之所，竭誠祈禱，鹹願遷移。啟告才終，狂飆忽起，朱綬飛停之處，香爐飄落之中。民乃上聞於官，敷奏於帝，續降敕命，建置殿宇，精崇梵刹，安處祠堂。院與廟成，鹹為利濟。會昌五年，天下廟庭，例行停廢，惟此廟宇，獨與重存。後佛教重興，一切仍舊，民間祈求，應若答響，可謂奉天之令，安國之禧，鹹葉庶民。乃為讚曰：
神道性兮杳冥，人神應兮有靈。稟一生兮丈夫，欽萬古兮留名。威光震兮赫奕，劍氣上兮衝星。仰如在兮享祀，感神理兮精誠。爇香火兮不絕，永表載兮典經。

三貞祠在靈寶縣南二里。按《碑記》云：晉末太傅楊駿之三女也。駿遇害，舉家籍沒。而三女誓不歸於他氏，貞以為名。時重其操，設廟像以旌之，紀其堅貞之德。作銘曰：
彼之三靈，淑德惟明。父之罹禍，誓節全貞。節操當時，以貞為名。起祠塑像，用表精誠。
竊聞天不能並覆，地不能俱載，父母有生育之恩，而不免沉淪之患。師資之道即不然，訓我以法，樂我以心，悟之於一言之下，頓超生死之境，得之於有無之際，便登常樂之門。萬路交馳，而不能撓其道；三界炯然，而不能壞其性。是知師資之禮，孰能報哉？
先師俗姓張氏，法諱皈敬，當邑人也。即靈塔大師上足也。幼歸釋氏，長參元宗，一言合道，便契真理。掛錫昆峰，久曆星歲，近廁茲院，未更歲餘，疾恙漸縈，即赴魔請。付囑斯在，遷神淨方。春秋卌有七，去景福之首五月九日，已歸大寂。門人全意等，以絕粒齋心，香花供養，素服之載，禮之如存。遂則舍茲所有，建彼尊勝幢焉。於是召良匠，鑿嘉山，穿厚地而取奇石，翦長林而出珍材，役百千人功，計半一之歲，莫不金槌連擊，鋼鏨雙衝，玉屑迸飛，石火電耀，吐蓮華之仰覆，垂瓔珞之縱橫。瑞氣祥雲，若盤龍之偃蹇；懸針垂露，似返鵲之遨翔。一軸真文，橫鋪八面。以日計時，功圓既就。
於是卜縣之艮位，置院之坤宮，地連溟渤，勢接昆岩，四山如❥日之形，萬象帶含春之景。坐中秀氣，視遠近之江山；枕上泉聲，聽曉夜之流水。依稀無憂之所，仿佛極樂之場，可安尊勝之文，可置不朽之跡。伏恐陵遷穀變，渤澥成塵。若不鏤石於斯，何表將來之紀？
大璞未雕，性寂即無其執我；淳源既泮，性生遂有於成身。是以四相盛衰，三界紛擾，本師世雄哀其顛墜，憫彼輪回，構巨釭而燭幽，運廣筏而濟溺。立善作福，皆為方便之門；舉首低頭，盡是可歸之路。
淨化院者，即鑒諸道者之所建也。道者永嘉人，受業於先峰護國靈應禪院。彌年苦節，早歲勤身，著頭陀粗弊之衣，修菩薩利樂之行。逢緣必作，隨處立功，建濠河津要之橋梁，修府郭壅狹之歧路，蚤臨潭廟中之靈宇，宵奉園穹前之淨地。其於運力供僧，重言化俗，苟有一善利於人，樂無不為。乃曰：「國土民安，君王信向足，雲水煙霞之眾，瓶囊盂錫之遊，其間或有幻相無情，塵緣將盡，百衲之衣何直？周身之具奚求？爰尋佛言，備得教旨。且西土芻、芻尼，下至優婆塞、優婆夷，送往之禮，名以闍維，闍維之文，實火化也，棄餘灰於遠水，免遺骨於他山，勞無煩人，置不有地。」即具以上事達於廟朝，創佛祠於湖山，思祈為功德主。上曰：「六度門中，常聞喜舍；八福田內，屢建津梁。勤王早立於大勳，奉佛素崇於至性。」聞是善也，忻然在懷。遂奏敕與，請置其所。乃於鎮西闕之右，延壽山之陽，郛郭匪遙，柴水甚便。命開基址，式建僧居。聖上允俞，錫名「淨化」。闍維之道，興於此焉。繇是台閣勳臣，香閨貴戚，府郭君子，闤闠信人，發心無難舍之財，集事有易成之力，像設畢備，舍宇一周，香燈含晝夜之輝，鍾磬續晨昏之韻。仍於院側，立此方壇，或願闍維，不計來眾，資其事用，給以薪蒸。利濟之門，無大於此。將欲紀錄不朽，刊勒堅瑉。海闊山高，莫並有為之福；毫枯筆竭，難書無盡之功。
伏惟佛生中國，當此土周昭王初，❥暨乎聲教流傳，始自漢皇感夢。自後支那國內，廣布流行，歸之者盡悟無生，敬之者皆超彼岸。有求皆應，無願不從，似影隨形，如聲響應。爰有百法大德者，始從無棣，攜杖錫以南來，既至磐陽，❥龍興寺駐足。是以繼開瑞典，講論明門。❥四方之負笈雲臻，寰海之聞名悉至，實謂塞嶮道而歸正道，摧邪見以悟真宗。六事行圓，人皆稽首。弟子等曾遊法會，睹六事以精嚴。暫聽分宣，似衣中之得寶。是以學親六事，共結二因，閭巷相❥朋儕共允，展轉相呼，來者甚眾。信士既多，標禮❥佛會是以長於月圓日，宿淨三業，旦入寺中，隨僧讚唱以連天，五體投誠而迎地。雖為歲久，未❥標題。乃有都副維那幢會糾首與會眾商議，擬造石幢台座，鐫上下經兩軸。會眾既聞，無不允許，遂❥❥良匠選钜材，各舍青蚨，共崇勝業。今則功圓❥妙，不讓於兜率陀天，鸚鵡頻伽，恰似移西方在此。幢儀既就，列姓氏以雕鐫，顯示當來，瞻敬者皆獲斯善。❥多愚少智，輒順尊情，書述荒詞，略為序讚。




若夫乾元有象，大道難量，無廣乘則不知其永歸，無漸教則莫詳其肇發。亦如夫川之相也，初淺而後深；足之行也，❥爰有清信士丁思禮，碩德純孝，諒直彰仁。賢彩若丹，詞林曆客，早揚儒訓，曷際釋流，宿殖善芽，一門深入。妻朱氏，芳蘭佳秀，智炬恒暉，雖染世塵，常樂❥離。往因東邁，路屆灰溝，遇見石碑，隳壞彌極。於時稽顙，遂發願言，敬鐫阿彌陀佛一鋪，《蜜多心經》一卷。願則彼作，碑在此修。竭力盡忠，繼踵前跡。堅雖殊異，功乃無差，百福莊嚴，檀波為一。是時也，惠風梵響，曙色舒輝，緇黃駢闐，衣冠霧集。且以珠投濁水，便乃澄清；日出浮雲，皎然開霽。發於內而應乎外，起於微而至乎極。休哉幽元，寶相標德，克為碑板，永讚不息。其詞曰：
❥士修兮聖作悟，立靈相兮靈覺路。標豐碑兮色身求，了心澄兮登淨土。


公孫龍者，古之辯士也。嚐聞其論，願觀其書。咸亨二十年歲次辛未十二月庚寅，仆自嵩山遊於汝陽，有宗人王先生名師政字元直，春秋將七十，博聞多藝，安時樂道，恬澹浮沉，罕有知者。仆過憩焉，縱言及於指馬，因出其書以示仆，凡六篇，勒成一卷。其夜仆宿洞元觀韓先生之房，先生名元最字通元，從容人間，虛淡自保。與仆觀其書，且謂仆曰：「足下後生之明達者。公孫之辯何如？」仆曰：「小子何足以知之。然伏周孔之門久，尋聖賢之論多矣！六合之內，聖人論而不辯；六合之外，聖人存之不論。簡而易之，欲其可行也；神而明之，存乎其人也。陳詩書，定禮樂，身心之道達而已，家國之用足而已。變而通之，未嚐滯之。引而伸之，未嚐蕩也。令天下思之而後及也，令天下得之而不過也。若此則六經之義具矣！五常之教足矣！安取辭堅別白之辯乎？故曰：若公孫之論，非不中也，非不妙也。其辭逸，其理吝。其術空，其義粗，令人煩，非高賢不能知也，非明達不能究也。抑可以為聖人之理，不足以為聖人之教。若隨方而言，觸類而長，何必白馬堅石，獨存其理乎？故曰：因是之論也，即直之論也。惑其文則不可以為易矣，達其意則不足以為難矣。可存而不可守也，可辯而不可行也。知者不必言，言者不必用也。然天下之理，不可廢也；天下之言，不可沮也。故理可貫也，言可類也。若使仆借公孫之理，乘公孫之意，排合眾義，掊勞群言，則雖天下之異可同也，天下之同可異也，天下之動可靜也，天下之靜可動也。堅不堅，白不白；石非石，馬非馬，何必聚散形色，離合一二者乎？」
先生曰：「天下有易，迷之者難，則天下無易矣！天下有難，能之者易，則天下無難矣！足下當有易之地，用無難之辨，能為龍之所為乎？」仆笑而答曰： 「使虎豹之力移於麋鹿，固為虎豹矣。使雁鶩之力移於鷹隼，固為鷹隼矣！故以仲尼之道，托於盜蹠之性。則盜蹠固為仲尼矣！今公孫龍之理，處於弟子之心矣！弟子且非公孫龍乎？」遂和墨襞紙，援翰寫心，篇卷子字數，皆不逾公孫之作。人物義理，皆反取公孫之意。觸類而長，隨方而說。質明而作，日中而就。就以事源代跡，皆（疑）因意而存義也。以幸食代白馬，尋色而推味也；以慮心代指物，自外而明內也；以達化代通變，緣文而轉稱也；以香辛代堅白，馮遠而取近也；以稱足代名實，居中而擬正也。或因數陳色，或反色在數，或棄色取味，或以氣轉形，明天下之言，無所不及也。發沉源而迥騖，辟榛路以先軀，庶將來君子，有以知其用心也。
予少讀曆代史，每考沿習，自夏殷迄於周齊，未聞兩都並置，東西互處者。夫殷之五遷，蓋建國不安之為也。商都於亳，底綏四方。武王克殷為周，成王卜洛。幽王為犬戎所敗，平王東遷，自是不復都豐鎬矣！更於秦、漢、晉、魏，但處一都。隋以奄宅區宇，公私殷富，恃此繁盛，遂創兩都為巡幸，不常用都為憩息之所。洎乎我唐高宗，以伊洛勝概，每樂巡幸。是時武後殺蕭妃，冤出宮室不安，竟因登封，遂成都洛。武氏革唐為周，乃立武氏崇先廟於東都。神龍初，中宗反正，遷崇先於西京，乃以其地為太廟，欲使四海之知我唐復有宗廟矣！爾後中宗還京，復享太廟。時朝廷多事，不暇議去東都，權朝但而勿享。元宗巡狩駐蹕，復淳洛廟。是時君臣安於清泰，曾不論及宗廟定制，遂使後人皆曰兩都不疑矣。
夫以出征則載遷廟之主，亦有所稟。既言載主，則郡國豈宜復有廟主耶？今二都並建，各立神主，都洛則有洛廟，還秦則有秦廟。則是便於人而不敬其神也。以是而言，毅然不移，以朝萬國，不亦宜乎？昔隋時有上言者，一帝二都，實非舊典，遂改為「京」。始創之日，已有譏者，足顯二都之設，可謂不經。高祖武德七年正月，改東都為洛州，是知稽古之帝，必考是非，置郡罷郡，垂法後世。貞觀四年，詔發卒修洛陽乾元殿，以備巡幸。給事中張元素上書：「陛下頃平東都之始，層樓廣殿，皆令撤毀，天下翕然，同心歸仰。豈有前則惡其侈靡，後則襲其雕麗？每承德音，未即巡幸。此則事不急之務，成虛費之勞。國無兼年之積，何用兩都之好？」「昔漢祖將都洛陽，婁敬一言，即日西駕，豈不知地推中土。貢賦所均。但以形勢不如關內也。」太宗遂止。元素機奧學達，為魏文貞推重，請罷修建是也。兩都置宗廟不殊。侍御史顏標上議：「東都宗廟，天寶建中兩度賊陷東都。神主散失之外，臣據見在十一主，並已瘞於兩陛之間，向來疑遲未去東都之號者，蓋以舊廟存焉。」則顏標所引原廟，述漢失禮亦至矣！旋為巨冠焚爇，廟室悉成煨燼，況乎城闕崩壞，宮室邱墟，廢之有時，契於至理。今請制為藩鎮，以汝洛節度使為名，選帥實兵，遏東夏❥
