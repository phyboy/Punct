



於時武周作梗，同黑山之未平；建德亂階，類黃巾之猶熾，太原北望，無復人煙之墟；絳川南指，鹹為戎馬之地。危❥孤立，是曰浩州，四面受敵，千里絕援。關山杳杳，望長安如日邊；歲月遙遙，疑京兆於天上。田單之固即墨，窘若懸巢。郝昭之守陳倉，危同累卵。於是總管真鄉公李仲文，乘連率之華，當廟略之委，以公茂族盤根，任之心膂，親禦矢石，展效立功，授上輕車都尉。❥貞觀三年，頡利雄視龍庭，控弦百萬，虔劉都鄙，擾亂邊垂。太宗文皇帝坐黃屋以永懷，臨紫宸以太息，傷彼殘賊，哀此氓黎。爰命英公，董戎薄伐。公❥❥❥之劍，持冉有之矛，執角爭先，中權後勁，獲勳第一，授上大將軍，賞物四百段。遂乃八表乂安，四海清晏。公乃韜戈息騎，琴酒怡神，咀嚼六經，漁獵百氏，臨池入木之技，逸少見以多慚，獻賦制檄之才，相如謝其清俊。上聞宸扆，爰降絲綸，召公為金門關❥將。公辭兩疏之❥冠掛東門；謝司農之官，傳芳北海。至七年，又辟公滕王府司馬。公誌性林泉，賞心風月，悟有情為速朽，識多財為累愚，悲景燭之不❥哀霜❥之逾遠，深憑實相，宏立勝因，雖陸生散千金之資，實朱公棄五❥之產，儔斯樹❥未可同年，以此固辭，確乎不受。


公諱孝同，高祖太武皇帝之從子，太宗文皇帝之從祖弟也。竊惟流雲降祉，種德兆於勳華；禦氣騰真，至道光於天地。元功潛運，貽寶祚於千齡；睿德昭升，撫貞符於三大。十九皇而統極，一六合以為家。是以璿❥鬱雲，臨扶若而交蔚；珠源蕩日，掩河漢以分流。比夫黃神握圖，得姓止乎任吉；丹書受命，錫允啟乎應韓。固不可同年而語矣！曾祖太祖景皇帝，沈跡棲神，韞龍田以雲覆；飛英演化，應贙穀以飆騰，八柱之業載宣，萬之心❥係。同夫後稷，垂景命於岐昌；取譬舞陽，迨尊名於始❥❥聖之徵❥兆，配天之典逾峻。祖寧州趙興郡守海州刺史鄭孝王，粹表霞軒，雄圖嶽立。軼東平而振響，架北海以翔英。父光祿大夫宗正卿左領都督右衛大將軍、山東道行台尚書左仆射、右衛大將軍元武軍將開府儀同三司、上柱國贈司空淮安靖王，屬締構之初，材高八子；會經綸之肇，寄重二南，負寥廓而上征，淩姑餘而獨運。擬諸漢室，楚元推轂以並驅；方彼魏朝，任城望塵而後殿。故能入光上鉉，出總元戎，群辟服其羽儀，列藩題其標準。公宅慶朱邸，憑光紫漢，羊車在馭，先攄拔萃之姿；獸艦登❥獨擅生知之敏。❥諸帝❥自開明月之珍；類彼天河，❥毓浮雲之駿。屬隋綱弛而群凶競逐，五鎮驚塵，四郊多壘，高祖佇清坤軸，載握乾符，電發參墟，則六軍西引；風驅秦甸，則五緯東躔。靖王夙購精兵，潛居鄠杜，義旗甫屆，首應睿圖。公親奉旄麾，聿參霸略，太宗時為秦公，總兵長安之右，及進圍京邑，公即隸焉。公嚐承間啟靖王曰：「秦公瞻視非常，功業又大。雖非儲貳，必膺寶曆。靖王心然之，因令委贄秦府。初為庫真，（疑）特蒙寵渥。高祖踐祚，授柱國武鄉縣開國公，邑二千戶。於時甫戢干戈，廣置庠塾，乃於延閣，別開學館，賢戚子弟，擇秀異者升之。公以夙成，特膺俊選，蒙泉已導，臨石渠而載遠；覆簣初基，踐蓬山以增峻。武德五載，封淄川郡王，邑五千戶，啟胙荊燕，初襲中陽之命；降班齊趙，旋遵建武之封。九年徙爵為公，從朝典也。太宗禦極，授左千牛備身，執戟匪疲，是托寸苗之地；處錐方挺，聊因尺木之階，亦由瑞鶠行騫，起丹山而儀紫閣；化鯤將運，擊元海而負蒼垠。







