

周道❥❥❥❥❥❥❥❥❥❥褫彌，邱賢子哲。儀實知禮，義存載籍。山為巨儒，誌在宏益。

司馬建安，降年短折。散騎常侍，匡時仗節。武帳前鋒，文❥左轄。勘濟縣，肅清朝列。盛德延鍾，克生俊哲。
欽惟雅量，江漢❥❥❥❥❥❥❥❥❥❥曳履，朱邸抽毫。聲雄總錄，望重諸曹。非君作宰，誰與操刀？

東臨睢渙，西陟岷波。方勞刺割，載穆康歌。青江灝漾，赤甲嵯峨。賨渝始附，寇盜仍多。微我君者，孰樂安和？










先帝聖靈，聿資神境。冥扶默讚，分形散影。既墓彼山，又墳茲嶺。寶鐸雙振，金繩其炳。化變新新，真身永永。






天長地久兮物則虧盈，陰化陽施兮有衰有榮。達士所以肥遯居貞，得道可以齊乎死生。吾師仙化兮神遊上清，寂兮寥兮可知其名。千秋萬歲仙台之下，蕭然惟有鬆風之聲。



君子之事上也，進思盡忠，退思補過，所以慎其初也。不為義疚，不為利遷，所以成其忠也。有始有卒，往哲所難，彭城文公韋府君，庶斯道矣！
君諱湊，字彥宗，京兆杜陵人也。翊商命族，佐漢傳封，龍旂承祀，盛業百世。曾祖諱瓚，隋倉部侍郎、司農少卿、尚書右丞、南皮縣伯。開皇中受詔監河漕之運以實關中，利國濟人，名書隋史。祖諱叔詣，皇朝薄州刺史員外郎、散騎常侍庫部郎中。貞觀初奉使招夷越之酋以清嶺外，息兵殷土，事具《實錄》。父諱元福，永徽中為城門郎，為外姻所累，貶授桂州長史，贈潤州刺史。清風克紹，盛德難名，育道儲祉，以貽後嗣。
君承積善之休烈，光膺太和之純粹。文學政事，懷適時之異材；孝友忠貞，稟過人之至行。永淳元年解褐授婺州司兵參軍，政遠之漸，發於初筮。延載元年授資州司兵參軍，廉察使房昶睹君剖斷之跡，歎曰：「鸞鳳棲於枳棘，豈惟有司之過？亦使車之所急也！」於是狀其殊績，上表聞薦。俄拜揚州法曹參軍，繩愆糾慝，正色無私，誌在澄清，豈避強禦。長史清河壽潛，悉以郡事委焉。大足元年授上方監丞，尋加朝散大夫，轉相王府屬兼通事舍人。時夏官尚書姚公兼王府長史，嚐稱曰：「韋屬識見宏遠，文彩優詳，恨相知之晚也。」長安三年，遷職方員外郎。神龍元年，轉兵部員外郎，曆職方司郎中長安令，遷將作少匠，仍兼通事舍人。景龍二年轉司農少卿，三年除貝州刺史。其草奏也，必因事而作程；其敷納也，抑有儀而作表。周行之譽，久而愈芳，既副象河之榮，遂光分行之寄。景雲元年復入為鴻臚少卿，仍加銀青光祿大夫，二年轉太府少卿兼通事舍人。節湣太子之追諡也，君謂「有死不校，太子之道。苟弄兵而不誅，雖銜命而難宥。申生以遇讒自引，考行為恭；衛據以擅命出奔，易名為戾。以今方古，斯為甚焉。」於是抗疏論奏，明言至理，仍於軒墀之下，對仗自讀。睿宗瞿然悚聽，仗下後引君入閣，賜坐再三詢，乃令與執政議其可否。僉以為恩命已行，難於返汗。惜遂事於已往，知讜言之在斯，所謂有犯無隱，臨大節而不可奪也。
初神龍之末，恩逾賞僭，氛祲既清，府庫猶竭。時議興造寺觀，土木競起，役人不時，上書切諫，疏奏未報，昌言固爭，上悟其忠，竟用嘉納。乃詔有司，量事節減，息人省費，動盈萬億。君前後所論郊廟大議，及時政所急，凡數十上，多見錄用。或編於甲令，或載在策書，仁人之言，其利溥矣！先天中又曆陝、汝二州刺史。陝服汝墳，境壤相接，惠先道路，二郡以安。開元二年遷岐州刺史，屬鸞輿順豫，大蒐岐下。君徭賦均平，儲峙簡約，牲餼烹飪，不徼賞於珍華；屝屨資糧，不取悅於餘羨，闔境無擾，人到於今稱之。四年遷將作大匠，六年充東都留守，八年遷右衛大將軍。上謂君曰：「皇家故事，諸衛大將軍共尚書交互為之。近日漸貴文物，乃輕此職。卿聲實俱美，故暫用卿，以光此官，勿辭也。」九年正月遷河南尹，累封彭城郡公。十年以屬官有犯，出為杭州刺史。十一年轉汾州刺史，其年又遷太原尹，仍充太原以北節度大使、北都留守、河東道支度營田大使，並檢校北都軍器監。操節鉞之寄，慎守禦之方，師徒無勤，邊鄙不聳。雖李牧之馳名塞下，魏尚之善守雲中，無以過也。上懿其績，手詔勞勉，錫以時服，恩貺屢降。及遘疾，詔遣尚藥奉禦宗處馳傳診療，粵以其年十二月九日薨於太原之官舍，春秋六十有五。詔書：「故太原尹韋湊，體識沉正，宇量淹通，立德可師，宏風自遠。累居中外，克著聲績，而大耋不永，昃離俄謝。興言感惻，用軫於懷，宜洽寵光，俾申榮贈，可使持節都督幽州諸軍事幽州刺史。物一百匹、米粟各一百石，給靈舉遞還。」葬日借幔幕手力，太常諡曰「文」，禮也。議者以君忠肅恭懿，寬仁信義，總虞書之九德，並孔門之五美，而不翼亮百揆，光昭三事。蓋以滿盈為忌，謙讓辭避。不然，豈才不適而命不至，道不行而時不利也。先夫人范陽盧氏，刑部尚書從願之妹也。輔德正家，克循法度，載誕元嗣，無祿早終。繼夫人隴西李氏，長安令綰之女也。能繼徽音，以享偕老。初尚書盧公以親懿之故，式瞻景行，將有刊述，以紀嘉休。既而鎮撫汾澮，澄清梁益，軒車載轄，是則未暇。及入護儲闈，而辭疾歸老，事竟蹉跌，斯文不就。天寶八載，府君之嗣子尚書右丞見素，痛霜露之滋深，懼英華之易遠，於是徵究決諒，詢謀宗黨，托詞瓊瑤，以敭事實，伯喈之頌，敘長源於厥初；考甫之銘，垂儉德於來裔。其詞曰：
粵我初諒，以德受氏。黻冕軒裳，世濟厥美。辰象吐秀，山川葉祉。實生文公，克纂先祀。入孝出悌，抱質懷文。雅操有素，清標不群。誌惟詩禮，業在邱墳。如玉之潔，如蘭之芬。發跡州郡，飾躬以進。既登省闈，體聲益振。守以恪恭，不忘畏慎。有犯無隱，詞直而順。象河是副，功宣亞卿。建受委，遂典專城。政存簡要，德著仁明。是則之美，時惟尹京。總戎軍政，彼汾之澳。卒乘輯睦，戎夷悅服。永享惟老，受茲戩穀。天不憖遺，遽終百祿。哀榮式備，詔葬言旋。宅兆斯吉，光陰屢遷。岩岩終阜，泱泱渭川。刊石紀德，於惟億年。


金光照和尚者，其先河南府澠池縣人也。俗姓李氏，年十三出家，依於新安縣寶雲寺主靈粲為師。至年十九，入洪陽山祖述迦葉和尚，伏勤三年，猶如一日。可謂衣不解帶，布褐遮身，殘形毀容，勤求至道。和尚謂曰：「道常無為，而無不為。佛常無應，而無不應。守斯守一，勤則居三。雖恒沙異名，隨緣擟化；而彼岸同體，鹹物從權。且清涼山者，諸佛之應化也。眾生緣重，爾可住焉。」
師既親受言教，來至汾州。洎寶應中，遇奸臣凶動，戎馬生郊，師阻難中，未可前路，乃回入馬頭山，經姑射山，又轉至檀特山。六年居山，事慧超禪師，誓願苦身，以崇至學。每興重願，以救蒼生，誌在山林，祈無上覺。禪師知其願重，乃命速行。轉至屋黨山下院，師於惠悟和尚諮參至理，又聞方山純達禪師德行清高，名譽遠徹，既至其所，禪師一見，乃問師從何而來？師曰：「從無所來。」禪師乃接以微言，豁然啟悟，乃知眾生即佛，佛即眾生，三界圓通，惟一心耳。遂住嵩山，經於三載，禪習為務，守戒為常。每自思曰：「台山之願，竟未心屬。」我國家聖德廣運，日月照臨，功高百王，業濟千古。至唐大曆二年，方達五台山，於大華嚴寺萬菩薩院安止。其日忽雷電交發，雨雹駃飛，師乃駭心，默念大聖。俄爾晴霽，倏睹白光，從台飛下，光中千佛，嚴麗赫然。師涕泣交流，舉身投地，而為作禮。比至舉首，忽然其前湧出高樓十丈，有千葉花座而以盛之。遂見諸佛舒金色臂，三摩師頂，告師曰：「爾從今已去，應名金光照耳。」諸佛令師誦《金剛》《般若》，以為恒式，言訖忽然不見。師心內喜躍，感悟良多。翌日禮辭寺眾，遂詣秘魔嵒，幽居進德，日有所新。後又自西台忽雷風暴震，飛電注雹，良久雲開，穀騰黃霧，倏忽之間，千變萬化。師一心瞪視，誓求佛果，應時和風清暢，雲霧競湧。忽見維摩居士、普賢菩薩、文殊師利，師悲泣禮拜，忽然不見。又見二童手引師直詣台頂，見二如來，淨如琉璃，內外明徹，紫光蔽日，白氣浮天，遍滿山林，盡同金色。同行伴侶，罔知厥由。後又詣東台那羅延窟，遙見三僧乘白雲湧出，至前便隱。又至夜三更已來，忽見窟前樓閣層峙，天樂嘹喨，至數日已。卻往秘魔，居止六載。後繁峙縣令呂才俊堅請至縣，虔心供養。後代州都督辛雲晁聆師之德望，差指使迎入大雲寺居止，為首廣興佛事，後不知其所終云耳。




君諱宏敏，其先北平人也。自虞承帝錄，派媯汭之神宗，陳恒制齊，遂開國而為姓。若乃錫土隆家之美，贄玉帛於洪圖，陳規獻策之謀，著英猷於寶牒。祖由，玉山齊英，瓊萼流芳，器壘珪璋，質懷杞梓，韞劉龍之英美，躍管驥之高衢。彩匣韜輝，金章絕韻，詞林振穎，筆海浮瀾。秀氣煙高，靈規聳見，貞風概俗，勁節澄襟，被揚曆而見徵，應翹車而入聘，隋章武郡功曹。父恭，藍田孕質，驪穴騰輝，誌岸衝清，器該博物。雄材雋狀，亙孔仞以逾高；雅度汪深，湛黃波而彌浚。名馳刈楚，德洽重筵，隋高陽縣尉。君英靈迥秀，壯誌遐❥❥韞雄圖；蘭風特振。貞明絕俗，雅道淹通，譽駕雕龍，聲充振鷺。清辭雄辨，陵酈子之鄉唇；逸氣高談，鄙蘇張之緩頰。洞該物務，統六隧於州邦。備曉公方，館四人於鄉邑。既而奠楹遘孽，夢豎延凶，寢疾彌留，俄傾薤露。以永淳元年九月十二日歿於私第，春秋六十有四。豈謂狼谿掩耀，悲隙影之無留；積玉沉輝，泣清川之永謝。以❥❥元年正月二十日遷窆於任邱縣西南五里本鄉，禮也。其地東連博陵，西叩金堤，膏腴控其前，平林亙其後。嗣子務仙，嗣孫神傑、神衝、承族等，攖蓼莪之巨痛，陟霧岵而長號，扳罔極之哀荒，抱霜荼而永泣。恐以炎飛岱嶺，庶梓域之長存；岸穀遠遷，冀鬆區之尚在。其詞曰：
承芳軒胄，分裳陳成。建邦啟土，代襲英聲。降生明哲，雋乂馳名。高軌運流，景命乃傾。誄生前之茂績，刻嘉號於泉扃。

泰山頹兮良木折，愁雲凝兮寒泉咽。人逾故兮芳聲絕，歲將深兮鬆風切。
府君諱玉，字廷玉，本滎陽人也。其先因官得地。曾祖亮，皇莫州司馬。祖備，涇州四門府折衝。王父泰，遊擊將軍守左武衛大將軍試太常卿。鹹以文武兼才應當時之選。府君鄉舉孝廉，弱冠從事，有救世之才。軍府推稱，以政狀聞於本道。時表奏授宣義郎，試恒王府司馬，權充本州孔目判官。吏不敢欺，人樂其業。時歲儉，人饑多盜，世亂思理，須得其人。遂屈充唐興軍左虞候，以屏盜賊，擒奸摘伏，撫弱遏強，井邑肅然。論功授秩，累有拜遷，官至鴻臚卿，職竟都虞候。自一主局，向三十年，閭裏懷其仁，鄉黨服其義，犬不夜吠，衣錦晝行。水鏡居心，不假灰豬以辨偽；臨事明斷，有同跪鼠以懲愆。眾稱才用無窮，又拜牙門將，內外瞻矚，文武繩準。洎貞元十七年，旄麾撫臨，錄侯掩之錫，重始終之節，賞衣一襲，錫馬一匹。以其州在關外，類之襟帶，委以守禦，無遷易也。鄉人改觀，閭裏拭目，昂昂乎固一時之傑也。豈期二豎為災，奪人之願，以貞元十八年十二月十九日寢疾終於鄚亭，春秋六十有八。邑悲巷哭，春不相杵，夫人河間邢氏，以貞元二年三月四日先府君捐世，享年四十有八。銀青光祿大夫、檢校太子詹事、殿中侍御史讓之孫，平昌縣令蔡之女。適配君子，義不失於三從；奉事舅姑，禮乃全於四德。為六親軌範，作三族楷模。德女適人而宜室，生男至孝以承家，皆夫人餘慶之所鍾，府君義方之所教也。嗣子惟興等，痛乎鬆檟未樹，歲月遄臻，先遠有期，不敢速卜。奉以貞元十九年歲次癸未十一月戊寅朔十三日庚寅，祔於州城南二十五里顧義鄉三方之原。禮也。是日也。素車隨紼，白馬臨棺，雲慘寒天，風悲野樹。恐陵穀變遷，銘以誌之。辭曰：
平原四顧兮塚壘壘，左枕故園兮右滹水。嗚呼鄭君兮來宅此，白楊蕭蕭兮莫風起。何嗟原夜兮❥❥❥自有明珠兮照千里。

嗟乎！大道無涯，天命有定。雖聖明不能越常運而超物外哉！公以疾起無妄，情不嗜藥，禺禺居易，悔咎莫有，星歲幾周，大漸長往。嗚呼！天富其道，而閼於壽，謂之何哉？夫人北平田氏，❥而得禮。有子二人，瓊等卜祔先塋，龜筮告吉，以其年十一月一日窆於任邱東北長邱鄉原。禮也。二嗣號擗，痛深泣血，哀告以先遠，有請以誌之。宗元承命不忤，刻之貞石。銘曰：
蘭茝其馨，金玉其貞。碎碎拆之，何神不明？茂旌其英，德立行成。悠悠銘旌，洋洋懿聲。孝子念孫，宅兆郊原。龜筮葉從，慶流後昆。
