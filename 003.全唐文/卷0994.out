公主諱❥字❥隴西狄道人，皇帝之第三女也。天潢疏潤，圓折浮夜光之采；若木分暉，穠華照朝陽之色，故能聰穎外發，閑明內映。訓範生知，尚觀箴於女史；言容成則，猶習禮於公宮。至於怡色就養，佩分晨省，敬愛兼極，左右無方。加以學殫綈素，藝兼鞶紩，令問芳猷，儀型閨閫。某年某月，有詔封汝南郡公主，錫重圭瑞，禮崇湯沐，車服徽章，事優前典。屬九地絕維，四星潛曜，毀瘠載形，哀號過禮，繭纊不襲，鹽酪無滋，灰琯亟移，陵塋浸遠。雖容服外變，而沈憂內結，不勝孺慕之哀，遂滅傷生之性。天道祐仁，奚其冥漠，以今貞觀十年十一月丁亥朔十六日。❥
主諱某字某，隴西成紀人也。夫天靈啟聖，跡被昆侖之墟；皇雄命氏，道光昆夷之土。至於補元立極之功，駕羽乘雲之業，握瑤圖於景宿，懸寶祚於貞符。其唯大唐者與？曾祖元皇帝，被風化於墳枚，始艱難於邠籥。祖武皇帝，升陑誓牧之旅，汾水襄城之駕，卷懷列辟，財成群有。父巢刺王劼，珪疏奧壤，戚茂維城， {曷}楚澤之雕雲，聚淮南之仙氣。遂使苕華孕美，結綠開珍，景溢星潢，祥聯珠婺。晨棲阿閣，聲調丹穴之禽；夕指瑤池，色麗青田之羽。及其趨承蘭掖，漸潤椒庭。水移銀箭，尚敷衽於師氏；燈滅金羊，已鏘環於傅母。棲誌圖史，遊心幾律，盼萋葉而興勤，聽喈音而遺被，意匠言泉之旨，飛雲垂露之端。柳密妝窗，乍起流鶯之賦；月含花簟，因裁搗衣之篇。采擷纂組之規，澄渶紘綖之務，靡不思窮妍麗，慮歸閑謐。貞觀十五年正月五日，封文安縣主。脂賦開榮，公宮從訓，乃以某月十四日，降姻於工部尚書駙馬都尉紀公之世子段儼，華舒穠圃，秀發夭蹊，迓雨生輝，副笄增飾。屍芳牖下，既奉宣平之羹；思媚諸姑，還侍河陽之帚。嬪儀載穆，閨饋惟馨，循淑性於珩璜，韻柔情於琴瑟，瞻窈窕而遐騖，歌悅懌而長懷。朝露溘晞，詎留光於瑤草；秋風忽起，空滅彩於瓊林。弄玉乘煙，怨吹簫之徒巧；常娥飛月，痛仙丸之不追。以貞觀廿二年二月三日，卒於長安頒政裏之第，春秋廿六。
嗚呼哀哉！惟主心資淑慎，體茂清明。碧霜絳雪，不能渝其操；秋菊春鬆，有以方其質。香名遠集，尚申戒於芳褵；咎言斯屏，每含辭於蘭氣。信以黼藻中闈，抑揚內範，淑人不永，傷哉如何？怨家道之無庇，痛藐是之何托，戚裏兼酸，宸襟凝歎。即以其年三月廿二日，陪葬於昭陵。窀穸所由恩旨隨給，周京歸賵，寵切於前哀；澶水尋盟，事渝於昔禮。湘川之下，還見舒姑之泉；鮒隅之陰，方傳貞女之峽。采彤管之遺詠，雕芳塵於不朽。其詞曰：
帝降元圃，宸居紫微。金柯疊秀，璿萼分輝。桂輪澄彩，星津結霏。誕茲才淑，克嗣音徽。延慈丹禁，稟訓彤闈。綴珠為服，雕玉成衣。拂景孤唳，淩霞獨飛。婉娩其性，逶迤其質。春緒含雲，秋情儷日。降嬪君子，來宜家室。李徑初華，梅林未實。絜資芳錡，心調友瑟。鳥變禖祥，熊虧夢吉。顧菟俄掩，奔駒遽逸。卜遠將及，靈驂已巾。音儀遂泯，褕翟空陳。平原改邑，清渭迷津。埋龍毀劍，壁璧（疑）侵塵。佳城日黯，遂道泉新。帷傷奉倩，簟恨安仁。一生何有？萬古銷春。
❥❥❥❥令賓，南陽人也。帝顓頊之苗裔，曾❥❥❥魏征西大將軍。祖伯，齊北銀州刺史。❥❥隋曆亭縣，並蘊山嶽之高，苞河漢之❥❥奕葉光華，名流千載也。君德懷邈遠，誌尚清居，怪張議之憤❥❥❥❥之貞粹，行齊三徑，情欣五柳，隱不遂❥痼由斯起，災風濫及，先拂高花，忽於顯慶五年十二月廿六日，卒於家第，春秋八十有一。但以死生契闊，幽明有殊，即以辛酉之年月己酉之日，葬河陽西北九里。冥冥有分腸之痛，永永有莫睹之悲，酸哽不紀其切，刊石題之不朽。嗚呼哀哉！乃為銘曰：
峨峨高德，淼淼懷深。誌尚衝寂，榮位無心。神情亮遠，清居可尋。道於時外，名利何侵。舒散❥候，放❥情沈。痼疾因動，大漸相臨。死生❥暗，運往無禁。形雖忽謝，永播芳愔。
君諱汪，字光明，隴西狄道人也。昔樞電降祥，允軒台之遠構；瑤光薦祉，派若水之長瀾。由是瓊萼敷華，靄寰中而披葉；覽條振穎，疏海內以分柯。亦有貳師將軍，功來汗馬；護羌校尉，績著❥❥❥❥猿臂稱工，聲高西漢；龍門表峻，譽滿東京。舄奕於簪裾，蟬聯於纓紼而已。曾祖衝明，魏本州主簿金城郡守。元猷素範，月亙霞軒，綱紀百城，威恩千里。祖爽，周黃門侍郎、使持節洮州諸軍事、洮州❥史。高情罩日。逸氣淩雲，司鵷紼以馳芳，建鳥而振馥。父樂淵，周原州平高縣令肅州長史。器局宏遠，識量韶華，政弭中牟之蝗，風振南康之鶴。君承芳蕙畹，疊映冰壺，綺歲標奇，齠年構嶷，敏參元道，理照黃中，魚鈐豹略之謨，海牒山經之記，靡不精窮玉帳，奧極書台矣！然渥水騰姿，必超千里，東岑照彩，自蘊十城。大業中起家授鷹揚郎，職司陛戟，勤效周廬，用簡帝心，更遷右職。大業十年改❥揚郎將。既而俗反商❥❥❥❥❥❥❥❥❥❥材為晉用。於時長鯨未戮，封豕尚殷，魏公李密，擁❥庾以稱雄，據成皋而高視，令君輕軺遠騖，宣我國恩。才出宜陽，便為世充所獲。君方思報主，且托偽庭，引拜左龍驤大將軍，遂受世充驅策。既而本圖不果，函洛載清，武皇特以宋盟，宥君殊死，尋授左親衛校尉北門長上，既司中壘之營，兼掌北門之重，考績酬庸，用光戎秩。貞觀二年，授右武衛九府別將，十七年改任寧州蒲州府果毅都尉，隨班例也。俄❥禮非筋力，掛冠之誌獲申；豈謂景落崦峰，易簀之辰斯及。以顯慶五年九月二十三日，薨於隴西裏第，春秋八十有三。夫人安定梁氏，隋鷹揚郎寵之女。高門鼎胄，輝映一時；懿德柔風，儀型百代。福騫偕老，夙丁偏罰，以大唐龍朔元年十一月二十九日，合葬於隴西郡曲陽陝安都之原，禮也。❥子等痛過庭而殞淚，念風樹而銜酸。白楊淒兮雲日曉，青山黯兮原野寒，❥緹緗之有蠹，憑貞瑉而不刊。銘曰：
胄軒延緒，翊夏分柯。功懸日月，賞懋山河。扶疏賢葉，淼漫鴻波。遺風六❥❥❥❥❥。
運逢戎馬，時屬煙塵。忠能奉主，謀足解紛。挾纊綏眾，蹈軍摶風。始激落景，俄（後闕）
君諱文字緯，隴西成紀人，周柱史聃之後也。原夫元鳥含靈，❥❥❥誕。聖跡爰履，莘女載生，命氏開家，其來尚矣。至如❥❥❥❥❥樹姓焉。自紫氣西浮，瑤源已浚；仙舟東泛，玉葉❥❥❥❥❥❥可略言矣。曾祖❥齊金郡太守。恤人求瘼，雨逐車❥❥政❥風鸞隨馬去。祖穾，周任定州錄事參軍。鉤深索隱，懍風格以繩違；賾要探機，肅霜毫而糾繆。父❥幼承詩禮，早奉金籯，綺歲談天，髫年對月，務舉晉王府參軍事。君克劭菑佘，載揚弓冶，昭彰❥緒，淑鬱家風。時屬末隋，不遑儒業，所以學未優贍，誌在前鋒，應接義旗，忠誠可紀。錫以戎律，實給寵章，授騎都尉。方當矯翼雲路，騁足長衢，豈知天不憖遺，殲良奄及。藏舟易往，隟馬難留，薤露一朝，生平萬古，以永徽二年十月二十九日，卒於私第，春秋七十有一。夫人彭城劉氏，閨門從訓，斷織流慈，既勖魚官，還嗤馬跡。實光君子，簪杖蒿藜，何圖眉壽不終，頹曦遽謝。以麟德元年二月二日卒，春秋八十有二。粵以麟德元年歲次甲子二月己卯朔十八日丙申，合葬於同州馮翊縣武城鄉之平原。禮也。孤子武仁等，追惟岵屺，載想蓼莪，麵風樹以銜悲，仰高堂而灑淚。痛深曾、閔，哭甚柴、由，永薦冰魚，長羞雪竹，恐陵穀更貿，桑海互遷，敢勒遺塵，式銘元石雲爾：
履跡孕靈，指樹含生。聃浮氣紫，膺泛舟輕。達人知足，至理無名。分枝乃聖，奕葉惟英。
天長地久，人事推遷。鶴書易促，鵩讖難延。既騫山壽，終奄窮年。風停郢斫，波輟牙弦。
一從蒿裏，四野蒼芒。春雲結靉，秋月凝光。塋寒吹急，壟晦煙長。聊旌琬炎，式紀遺芳。
君諱興，字文達。河內人也。自隆周禦曆，大漢膺期。或公或侯，鬱映於圖史；允文允武，紛綸於簡牒。祖❥譽，齊上儀同務舉韓王府參軍事。托乘梁蕃，聯裾魏邸，聲塵洽來葉，光價騖當年。父❥隋任澤州澤縣丞。弼宰弦歌，嘉猷遠播。翼綏黎庶，令勣遐彰。以貞觀二十年五月一日，卒於私第。春秋卌有五。夫人南陽張氏，門風演慶，載誕容華，四德洽於母師，六義光乎女則。豈期天道冥昧，賦命循環，薤露溘晞，燭風俄逝。以總章三年七月二十二日，歸於蒿裏，春秋七十有二。粵以咸亨元年歲次庚午朔❥四月癸酉，同葬於河陽縣東北一十七里平原。禮也。俄摧千文，徒懷肅肅之音；奄三泉，空軫冥冥之歎。懼桑田有變，陵穀尚移，故勒碑銘，乃為詞曰：
荒源蒿裏，寂寞佳城。泉門永，地戶長扃。鬆風警遂，霜月凝塋。生平己矣，空餘頌聲。
八火焚軀，忽然歸故。先墨盡龜，卜居安厝。神靈具飛，遊魂還墓。既返需車，寂然無怖。
九泉寂寂，幽壙冥冥。分辭周戶，永別英聲。翔鴻作伴，狐兔盈庭。❥



則天垂象，就日重輝。在夏龍禦，居殷豕韋。靈源浚出，慶緒❥❥禮樂攸往，衣冠大歸。

曰仁者壽，彼蒼者天。無聞靜樹，空想寒泉。蕪城景，鬆架來煙。未辯何日？誰論幾年。
君諱師亮，字永徽，安定烏氏人也。若夫河汾潯涘，大啟濫觴之源，豳雍林，勃興拳石之址。則有武威太守，軒冕赫奕於鄉亭；并州刺史，旌棨駢闐於門巷。大父殊，隋任右監門錄事。顯考金柱，唐奉義郎。並行高周壤，道蔑王侯。揚雄非聖之書，我家時習；方朔易農之仕，吾人所尚。君珠藪夜光，玉田朝彩。張仲孝友，早為立身之具；夫子溫良，特作揚名之本。未嚐欺於暗室，何謝古人？初不忤於虛舟，自符先達。棲遲禮讓，擯落驕奢，弋釣邱墳，耕耘道藝。詞包吐鳳，傲三變而英峙；字抱回鸞，雄一台而介立。馳聲日下，辯振雲間，後進欽其領袖，時輩宗其瑚璉。起家任唐朝左春坊別教醫生，摳衣鶴禁，函丈龍樓，究農皇之草經，研葛洪之藥錄。術兼元化，可以滌疲痾。學該仲景，因而升上第。屬龍庭日滿，鹿塞塵驚。命將出師，千金之費逾廣；飛芻挽粟，萬里之糧宜繼。君戶庭不出，鞍甲匪疲，遙同轉輸之勤，遂獲茂功之賞。永隆二年，以運糧勳蒙授上柱國。既而欽明饜代，宮車晏出，守文承曆，園陵繕修。紀市功成，實憑子來之力；穀林務畢，仍覃發哀之旨。垂拱二年，以乾陵當作功別敕放選，釋褐補隱陵署丞。解巾從宦，智效聿宣，結綬當官，幹能斯著。秩滿，俄而上延朝譴，授珍州榮德縣丞。貳職千石，讚務一同。蠻陬乂寧，平人是賴。終使悠悠墨綬，方宏上艾之風；泛泛銅章，行闡中牟之化。隨牒行滿，解印言歸。吹蠱餘災，纏迫少城之地；遊魂永逝，崩摧武山之石。以萬歲通天元年七月二日，終於益州蜀縣，春秋卌有七。嗚呼哀哉！即以萬歲通天二年三月六日，葬於雍州城南終南山至相寺楩梓穀信禪師塔院之東，陪先塋也。嗣子齊望，嬰號越日，孺慕彌年，悲懷袖之靡依，慨舟壑之潛運。黃壚九地，始殷荒戀之情；元夜三泉，終藉題鐫之事。乃為銘曰：
東京後族，北地邦君。七侯馳譽，三主揚芬。瑞掩金冊，榮繁寶樽。核諸隆盛，曾何足雲？祖考餘慶，英髦間出。嘯傲參元，乘淩喻日。溫恭宅性，廉白成質。譚思漆書，儲精綠袠。鴻陸初漸，龍門早升。聲敷寢廟，智效園陵。天朝我黜，縣道為丞。勣凝邊徼，化協黎烝。還途未極，生涯遽已。瞑目他鄉，歸骸故裏。新封暫啟，賓禦喿而野雲愁；舊隴長扃，鬆檟昏而山霧起。碑闕兮交映，陵穀兮潛徙。所悲螻蟻之埏，銷淪天地之紀。
公諱思訓，字逸，太原平陽人也。昔姬文作周，運璿璣而一宇宙；虢叔命氏，錫介珪而列山河。鬱為國師，燕台揭起，誕降人母，金穴橫開，世緒蟬聯，公侯克復。曾祖興，周上黨郡守平東將軍。青綬登朝，朱旗降野，執霜戈而問罪，方薤水而澄心。祖則，隋淮陵郡守度支郎銀青光祿大夫。珥金貂而伏奏，鳧舄將飛；齊亂繩以臨人，牛刀自解。父敬同，徙居洛陽，今為洛陽人也。幽素舉及第，以孝不仕。弄鳥承顏，恥毛生之捧檄；懸雞就養，式茅容之致歡。不屈道而期榮。穆真風而自逸。公乾綱之精，融密泉潔，學以天授，言以行成，襲門緒解褐睦州建德縣主簿，應吏職清白舉及第，轉滄州樂陵縣丞。南郡地狹，屈仇香而佐時；六安路遙，坐桓譚而不樂。敕除溫王府兵曹參軍事，轉太子典膳監。芙蓉映水，攀仙樹而逢仙；蓮莆牽風，坐瑤山而和鼎。應孝悌廉讓舉及第，敕授大理司直，灼灼四方，簡孚其正。哀敬折獄，對霜練而論刑；上帝弗蠲，泣丹毫而書罪。彼蒼不吊。殲我良圖，以景雲二年九月十三日，寢疾終於長安醴泉裏之私第。公孝友溫恭，文行忠信，哀昊天之罔極，式閭巷以光時，蔭棠棣而聚星，肅閨門之有禮。奄棄於代，與善何徵？辭北寺之榮班，舊車長謝；望東周之故裏，旅櫬空歸。夫人清河張氏平陽柴氏，並穠華賁春，輕雲蔽月。結衤離作儷，乘旭雁而移天，采蘋是羞，應鵲巢而主饋。昔時南斗，兩劍分輝；今日西階，雙魂共穴。以景雲二年歲次辛亥十二月辛丑朔十五日乙卯，遷合於洛陽北部鄉之原，陪葬先塋之壬地。禮也。青烏卜地，白鶴標墳。桂酒蘭肴，無復平生之賞；佳城繐帳，空餘冥漠之悲。嗣子審之弟雍州武功縣尉思謨，乃攀號擗踴，瀝泣摧心，長懷陟岵之哀，永結在原之思。嗚呼哀哉！乃為銘曰：
榮最之緒，累代重昌。其人如玉，邦家有光。道全忠孝，德裕岩廊。士林蕭索，人之雲亡。寒郊慘兮山門險，鬆扃閉兮宿草荒。
君諱佺，字尚真，安定人也。遠祖因宦，遂居介休。夫榱椽是佐，錯胡綜之文章；清白知名，見胡威之父子。光光懿烈，不替先風。簡牒詳諸，可略言矣！祖買，隋孝廉舉文林郎。幼洽詩書，長崇禮樂。太初玉樹，夙擅嘉聲；韋氏金籯，遽升高第。父端，養素不仕，情貪野薜，誌蔑裘裳。道在邱岑，跡存山水。
君濯濯儀形，汪汪軌度，珠胎孕月，光彩絕倫，蘭若銜風，幽芳自遠。鄉里稱善，喻彼少遊，文籍自娛，同夫孟陋。遺累囂滓，傲性煙霄，簪軒不介於懷，寵辱不驚其慮。歲臨辰已，鄭康成於是雲亡；月犯少微，謝慶緒俄而致隕。春秋七十，卒於私第。夫人石氏，穠荷比秀，美箭齊貞。宜其室家，和如琴瑟。翰林之鳥，始雙飛而隻飛；龍門之桐，俄半生而半死。嗣子懷爽、懷玉，岵屺長違，霜露增感。粵以開元三年歲次乙卯龍集單閼十月己酉朔二十五日癸酉，遷窆於介休縣東二十里平原。禮也。綿上山傍，昭餘澤右。懼陵穀而驟易，思封樹而永懷。乃為銘曰：
盤根安定，散葉汾壖。乃祖乃父，光後光前。惟君節槩，業尚虛元。鬼瞰庭宇，鳥鳴座筵。不逢石髓，俄歸玉泉。一邱隴，長嗟逝川。
夫人賀蘭氏，曾祖虔，隋上柱國。祖靜，皇朝左千牛。父元悊，潞州司士，並宏翰深識，布聲於代。夫人即協律之姑女也，童姿粉妍，笄態瓊淑，惟德是與。乃賓我裴公，宜其鏘鏘和鳴，晏晏偕老。女也不慝，天胡降災？綿聯沉痾，三浹其歲。洎大漸，移寢於濟法寺之方丈，蓋攘衰也。粵翌日，奄臻其凶，春秋卌有四。即開元四年十二月十日，至十九日，遷殯於鴟鳴塠，實陪信行禪師之塔，禮也。夫怛化妙域，歸真香塋。衡之冥果，則已無量。有子大元等。或孩提而孤，擗摽以泣。
嗚呼！生人之至艱也。裴公傷奉倩之神，痛安仁之簟，圖範貞石，俾光泉門。銘曰：
芙蓉劍兮蛟龍質，梧桐枝兮鳳凰匹。天何為兮降斯疾？俾雌雄兮歡不卒，延津女床奄相失，千年萬古哀白日。
