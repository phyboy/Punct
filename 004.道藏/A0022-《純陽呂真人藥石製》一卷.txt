草中第一最為先，點假成真遇有綠。伏製五金并八石，會點頑銅軟似綿。青葉白華在野田，農人栽種也為先。凡流不解神仙果，亦點頑銅軟似綿。青葉白華長野田，燒煉成霜大有賢。伏製五金并八石，鴉餐尚自得延年。不栽不種在高坡，成時米醋莫輕他。伏製水銀成頑定，衛人用意自消磨。水火造化結成砂，水山背後我出家。硫黃水銀伏成寶，衛人會得玉無瑕。五鳳多生探澗中，意生高長一叢叢。只在五月中秋採，恰似鳳凰翅尾同。初生時與劍伺形，根白遍地葉青濃。但於四月中問採，雄黃一點勝金容。紅華長深山，葉赤圓似錢。伏製雄為藥，服之得延年。凡流仗藝輕輕手，豈料神天入藥方。能製焰硝為寶用，點銅成寶最為良。獨科幾葉最神通，黃帝封為國老名。採得根苗為大藥，伏毗如霜就如銀。根紅葉紫似三稜，正濕臨津夏便成。只候仲冬收取葉，粉霜伏住點銅銀。如龍樹掛臉崖遮，葉似初生猛麓村。採取害乾大者藥，硼砂點就玉瓊瑩。狀如金線掛枝梢，七月收之用水熬。伏住硫黃成妙寶，人服百日勝飛遙。一般草藥號無憂，宅中欄檻長臺頭。凡流不識神仙法，撫字蓬萊逐幾秋。盆池小院種偏多，智者如真理若何。能製砲砂白銅鍊，人服咳嗽立消磨。華如白雪葉如藍，伏製雄黃本性堅。神仙每欲思荒草，服餌飛昇入洞天。捲葉偏宜長葉圓，義賓分便長新芽。三葉堪與成大藥，丹陽伏住化銀砂。野田淨外熬金色，識者方知品性高。能製水銀發便定，神仙部內最偏饒。陸地種偏宜，經年長葉肥。作霜依法用，伏住朱砂毗。頭大根圓似玉瓶，朱砂逢遇自然能。取根作竅朱砂裹，此聖神妙自得成。末春三月遠華堤，近傍亭臺處處飛。收取正伏方製法，神仙誇好得便宜。如刀似劍掛懸空，術士知之有大功。能伏砲砂令拒火，功成便點硬頑銅。金葉初生倚樹鮮，根長黃泉不記年。二月仲春神黑足，採時汞伏舍中安。皮紅子黑葉青春，骨白華黃按五方。丹砂製伏成金色，丹田養命壽延長。無根水上長青錢，五月池塘嫩葉圓。採得害乾成大藥，伏製砲砂神妙全。如雪荒田不種多，叢叢簇簇若池荷。賢士見時如珍寶，硃砂一點色如鵝。子若丹砂葉似雲，冬根春夏葉華成。秋時採取紅娘子，製服丹砂色似銀。地丁長葉不生根，住處偏宜獨一莖。伏製水銀成至寶，丹人豈識立神通。木上生時狀耳同，人看不識豈無功。能變八石為大藥，雄黃一點色金容。粉霜變化點成銀，團團浮水色青青。為見常人不止住，伏製毗霜有大靈。數條萬丈掛高松，張蔓開花交淡濃。伏製丹砂成大藥，雞鴉化作鳳凰形。紫華青幹長荒田，根葉全收不記年。仲夏採時申曬暴，伏成毗汞不還元。深苑密院長春枝，根葉收時孟夏宜。伏製毗霜成白雪，點銅化鐵不思議。奇異根株別樣華，直至重陽開好葩。伏製硫黃真似寶，人服玲病去根芽。高山臉嶺長春苗，識者方知枝葉高。伏製朱砂明似鏡，儼然胎色不移毫。團團細葉長青山，夏問恰用可害乾。伏住雄黃如金色，九轉成時作大丹。根名青附長香科，華側溪邊則甚多。須信解伏毗作汁，服之性命化仙河。穗似蔥華先肉紅，根葉人收有大功。伏得雄黃為大藥，變移死鐵化頑銅。季春穀雨欲開華，華葉同根採入家。粉霜化粉作銀汁，何愁點化一殊差。亦逐穀雨長紅苞，混色傾城艷最高。解製粉霜光耀色，術人會得詣仙曹。青山高險有此枝，葉青鸞鳳尾相齊。、伏製水銀能點化，千賢萬古永無時。陰山溪子有萬朵，萬葉之中有大名。不老為綠心結實，能伏毗霜變白銀。春日融融長是芳，纔逢長就便華黃。功成大藥神通聖，仙家所在是良方。紫根白葉樹邊生，達士安排上聖方。能製飛走金石住，硫黃一點便伏藏。紫花青葉長田生，能伏礎粉入硫神。不栽不種自然生，舍中宅畔倚長亭。能交日月為大藥，伏住朱砂獨有靈。葉鈿華紅長道邊，行人豈認藥中仙。能製毗霜化為汁，一點頑銅軟似綿。高掛松蘿分外長，衛人深山採得將。能伏飛走金石藥，水銀伏住死硫黃。能當大熱拒嚴霜，卻被風流烈此傷。毗霜伏住如同玉，神仙採取入丹房。長在寒池出洞傍，孟夏肥濃採作霜。伏住硫黃人不會，服之髮黑改衰蒼。根生似蒜鬢髮長，伏毗一點不飛揚。人間不會神仙藥，伏製毗霜死粉霜。伏得丹陽狀若銀，通神仙骨貴相逢。勸君莫向人問說，葉成偏醫骨瘦人。四時不華旺草華，綠水池邊長嫩芽。伏住硫黃真似玉，點銅化鐵貴堪誇。溪邊野地立中身，識破三黃妙通神。伏住硫黃精英在，拒火不能慾藥靈。龍芽凌霄有宿根，遠樹張蘿夏方成。七月採得為藥寶，汞精一點變白銀。不在地上不居山，長在屋舍瓦瓏問。術人採得爐中用，水銀一點自然乾。稠葉節節紫白華，春生榮旺夏枯查。收得作汁通神妙，汞精一點變乾砂。初春科斫盡成灰，淋汁熬霜立望基。硫黃大通紅焰起，一點低頭汞不飛。龍芽為末桑問希，甘堝燒紅裹燼之。合在平地黑製過，水銀滾沸汞不飛。華間成結狀如毬，伏住硫黃甚更幽。點化頑銅如白雪，萬年不可與凡流。黃華綠葉長陂池，伏住硫黃八石痿。神仙留下此般法，凡人難會卒難醫。春生引蔓長龍頭，曲曲盤盤到處遊。解使八石為大藥，亦能伴汞自然稠。知母貝母與南星，搗羅為末醋拌勻。草母團砂金鼎內，三斤火燬化為銀。蛇麻紫葉人間少，李瘦華紅葉帶班。朱砂見時皆自死，水銀伏了便枯乾。長生根葉在水中，華如火焰葉背紅。六月採時堪供養，更能伏汞變成銀。凡燒龍芽製其姻，姻去精華力便堅。慢火五斤難擒製，卻道仙家法不玄。收採龍芽要及時，真是依法永不虧。根葉莖實各使用，使用差錯有疏危。七十二般龍芽草，依時採折為家寶。解將假物變成真，天賜衣祿濟貧道。