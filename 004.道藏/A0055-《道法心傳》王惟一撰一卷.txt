余自幼酷好行道法，不惜勞苦，拜師傅授，不知其幾人矣。世間玄關一竅，玄化之要。但即兩腎中間，臍下一寸三分，以為玄闕，明堂六合，丹田口鼻，以為玄牝。世間五行生尅，水火激剝之妙。乃曰：書金木土水火，交錯於井字之中，以為生尅；般磚符投於水中，作解駭之聲，以為激剝。余思此說，恐未造玄。是以用心三十餘年，觀風雲聚散，氣候之變通，默會其心，喜不自知。宿生多幸，又遇至人，一言之下，即證無疑。蓋天地之動靜，日月之運行，四時之成序，萬物之發生，皆出乎太極流行之妙。聖人莫能形容，強名曰神。其神非青非白，非紅非黑，非火非水，非方非圓，亘古亘今，在乎人心，清靜則存，穢濁則亡。故精住則氣住，氣住則神住。三者既住，則道法備。散而為風雲，聚而有雷霆，出則為將吏，納則為金丹。惜乎後之學者，濫游於邪徑，昏迷於慾海，斷喪本真，却認紙上之文，以為祕寶。可謂捨真求妄，騎牛而尋牛。所以薩真人曰：一點靈光便是符，時人錯認墨和味。精神不散元陽定，萬怪千妖一掃除。虛靖天師曰：神若出，便收來，神返身中氣自迴，如此朝朝還暮暮，自然赤子產真胎。何況人人有分，皆可為也。豈可自棄，甘心赴為九泉之下，深可嘆哉。余故作心傅，以明後學。如先達之士試覽之，心點頭也。至元甲午上元日，松江後學雷霆散吏景陽王惟一述。耳目口鼻身，精神魂魄意。鑽簇在中宮，化作先天炁。空劫之前自我身，無形無象亦無名。貫金透石俱無礙，一點靈光到處明。一人各有一乾坤，中有巍巍一至尊。統御萬靈三界伏，不知徒爾弄精魂。昇天入地即須臾，火不能燒水不清。彌滿太虛包萬象，視之不見聽而無。一竅虛無天地根，綿綿密密不通風。恍惚杳冥包有象，真人出現寶珠中。離合作黃婆，天地無奈何。終朝常廝守，不識被他磨。先天一物號真鉛，坤位生時種在乾。溫養三年成熟後，浪遊蓬島作神仙。煉丹自有真爐鼎，何必區區向外求。心若靜時身自定，身心靜定見丹頭。上藥三品非凡物，產在乾坤未判中。火候足時丹始熟，蛇吞一粒化為龍。心念不專難制伏，猶如龍虎勢難當。若知無念無心處，常守元神在洞房。精神二物有鉛汞，用之不見見無用。移將坎寶點離虛，神連其中不見縫。下手工夫在一陽，一陽初動合玄黃。先天一炁從中得，煉就金丹是藥王。道應不遠在人心，不必千山萬水尋。道欲正心方始得，純陽不染一些陰。陰陽交如始成胎，十月玄黃閉不閱。好笑愚人忘却本，不思昔日箇中來。先天生我後天存，六賊交攻曉夜昏。認得一般無二樣，養來跨鶴上天門。身中無價寶，精炁與元神。保養長醒覺，無漏作真人。性來歸命可成仙，神去身亡實可憐。要得此身長不死，安心混沌未分前。命即性兮性即命，性命須臾不可離。喜怒哀樂未發前，行到中和天地位。一念未起是真心，思慮繞興即妄心。心死方知神始活，逍遙物外鬼神欽。萬物皆空性不空，念頭隱在太虛中。不來不去無拘束，一任烏飛兔出束。與木秋來種亥宮，這些生意化無窮。要知剝復皈根處，均在乾坤未判中。離坎相交給聖胎，子來會亥始成孩。孩兒分付黃婆養，成就神全上九坊。腐草為螢魚化龍，鳴蟬蠣變飲清風。神通廣大惟人聚，可惜迷徒錯用工。父母精血合成人，本來面目不曾親。貪名逐利消磨盡，死後甘心受苦辛。人人有不做神仙，愛慾牽纏不向前。大限到來君自去，總成一夢入黃泉。恩中生害害生恩，恩害相連生死門。事到極時方始悔，不如復命去歸根。煩惱妄想為貪癡，念起由渠怕覺遲。順化逆來心自淨，邪麼永不敢相隨。擔柴運水歲月週，繫縛身心不自由。惟有達人知此理，位當花酌酒自風流。色即是空人不識，百般裝點粉骷髏。常開道眼如無物，莫把明珠去暗投。勸君歡喜休煩惱，煩惱須知損了神。混俗和光隨分過，滿懷常是四時春。世事紛紛亂似麻，算來到底盡虛華。不如及早抽身去，認取蓬萊是我家。常將無孔笛來吹，引得青鷥白鶴嬉。暢飲數盃留令酒，辭歸洞府訪希夷。愛河水闊無邊際，欲海波深無盡頭。多少世人況在內，輪迴生死幾時休。挽租牽整好箇牛，驅馳鞭此不知羞。忽然一日歸屠宰，悔不當初及早修。我來生死一物真，祇因妄動有其身。若諸大患生諸苦，返本還元出世塵。六賊居身惱煞人，不趁平善惡相親。日消月化俱無跡，滿色金光是本真。靜思在世做人難，歷盡人間事萬般。行到水窮山盡處，此時方始得身安。人心常要合天心，鐵杆成針功要深。直待火姻燒滅後，那時礦盡是真金。心猿意馬兩交馳，十二時中莫妄為。一念繞差隨後打，縱令些子便昏迷。張狐見家負塗泥，載鬼盈車展亂離。天下本來無一事，何須特地自生疑。假合四大非我有，暫寄塵寰非長久。或歡或喜或悲愁，莫待臨時弄場醜。會翻筋斗上高竿，掘地尋天天一般。萬彙寂然真境剔，人間生死不相干。泥神入水收光明，擒捉海龍上玉京。不打一拳為粉碎，海中月上正潮平。鐵牛耕地種金蓮，不用工夫不費錢。自有天河水澆溉，花開香噴地連天。人生如線牽傀儡，攬援向前不敢避。忽然線斷起不來，滿眼兒孫濟何事。人生碌碌為財使，失時煩惱得時喜。鬼面人頭弄幾般，仔細看來都是你。晦跡難明不可欺，學無先後有高低。未曾探賾鉤深遠，便向人前恣品題。吾儂為學作心傳，不顧天機太直言。仁者見之方默會，以心相印别愚賢。師拜百來箇，來箇會誇大。問東却道西，琴瑟不相和。酷好行雷法，江湖無處求。用工三十載，心下始無憂。先行戒行為根本，次守天條莫妄為。要得雷神來拱伏，雷轟電掣剖心窺。行法做神仙，功行要為先。濟民并救苦，白日可昇天。說得便行得，何須言再諄。今生若蹉過，永劫墮迷津。道乃法之體，法乃道之用。體用兩全行，三界歸一統。祖師立法在心中，心法繞通萬法通。以正制邪邪自伏，方知花月懼梁公。法何靈驗將何靈，不離身中精炁神。精炁聚時神必住，千妖萬怪化為塵。窮理盡性方知命，道理不明為大病。寫飛魚躍鶴鳴陰，會得超凡便入聖。觀天之道執天行，會合陰陽始見長。今日與君都說破，此言實莫作尋常。人為萬物靈，物反勝如人。試看蛇含石，伏藏直到春。若要行雷法，常隨雷伏藏。成全真造化，方可去施揚。符圖印訣皆文其，運用存思添念慮。寂然不動見天心，有感必通知妙處。殺生害命祭雷將，反召邪魔來見狀。端人正士則不然，至誠一應通天上。書符朱墨豈能靈，其所靈兮元為靈。可變可動方知法，泥丸治病亦安寧。養得神靈將自靈，何勞閉目去存神。舉心動念洋乎在，一點靈光不離身。常看斗柄運中天，陰消陽長兩相傳。變作四時成八節，生來藥物妙難宣。造化包藏太極中，自從剝復下神工。六陽數足歸坤位，激博雷霆起坎龍。天氣陰時日漸明，巽風扇煖北潮生。一陽到震神雷出，雷在坤中乃發聲。木逢火旺熱方生，鬱勃南風亂五行。鼓動雷霆還一變，陰寒隨後率難明。陽一為雷陰二霆，陰陽二炁有虧盈。陰含陽極須當泄，激起轟天震地聲。風雲雷雨藏乎一，這箇孔竅多不識。激剝遍天龍陣亂，煞風煞雨轟霹靂。天動炁運化為風，必分南北與西束。能生能殺能晴雨，祈禱之機立奏功。地炁升騰有異分，散時為炁聚成雲。雨晴還出山川內，起看時方要所聞。碩果剝落生有方，這些道理要推詳。鬱蒸地上生潮濕，激剝陰陽亂一場。燥則成風濕為雨，變化其間不離土。但看蒸飯氣分時，火到自然成道理。陰升陽降不通徹，水火烹煎成電掣。金光一發應神機，霹靂隨後炁方泄。祈晴祈雨要君知，河明炁候識天時。五方相克風雲合，叱吒雷神逐令馳。山風通炁興雲雨，天關才動便生風。曉得這些關捩子，自然雷雨遍虛空。一炁運來運去，後見陰陽勝處。還他一變和平，此理與誰共語。一氣循環有獨清，清升濁降要均平。陰多陽少生露雨，陽盛陰衰主久晴。一二三四五，中間土為主。會得生煞機，叱吒興雷雨。明時生晦晦生明，明晦分明應雨晴。原本陰陽從太極，組詳遠近察其情。火自日中聚，水向月中生。水火要均平，才勝便無情。炁運周天有盛衰，黃鍾應候管吹灰。莫交錯亂陰陽理，六月飛霜十月雷。月出于庚見倒平，前弦必雨後弦晴。更知造化幽微處，鵲噪鴉鳴預見晴。日變熱兮熱變寒，南風還作北風看。陰陽反覆誰通曉，通曉陰陽不被瞞。在天成象地成形，一炁循環不暫停。五嶽藏神通造化，甲庚和會炁雷霆。四海有竅直通霄，天應星兮地應潮。一呼一吸成妙理，屯蒙兩卦合昏朝。觀天不語四時行，輪運森羅晝夜忙。才有吉凶垂象告，緣何人不去參詳。天一生兮地二成，閑花野草應天星。山川海嶽藏應秀，旺炁之中各有形。五日為候二為炁，三炁為節必有謂。陰陽分布應周天，細嚼其間深有味。日到乾方應未申，夜從坎轉出為寅。火蒸水用水兇火，龍起隨神便有神。動極復靜靜復動，動靜中間成妙用。有晴有雨有風雲，斗柄天心皆總統。陽動陰生各有時，陰陽反對不相離。若知晴雨知前後，祈禱神通必應期。風雲雷雨皆從起，激剝陰陽其可畏。莫為紙上用工夫，窮究天時方得味。氣候應時無旱撈，繞有爭差便顛倒。踏翻斗柄轉天關，調變陰陽行大道。天地日為主，雷本生乎土。鬱蒸便出來，報起風雲雨。龍藏潭洞中，鬱蒸便躍起。龍方為日時，誰敢輕識此。霧炁晨生不應時，連綿陰雨定無疑。無邊或見水雲起，若道時來未有期。風起天高四氣清，火雲生處主晴明。日行旺地無虧損，徒有陰時雨未成。觀風調弄幾多般，雨變晴兮熱變寒。消長陰陽成節序，天關不許等閑看。斗運周天柄指西，金生潮旺應刀圭。陽消陰長將當剝，雷乃收聲蟄應時。欲求瑞雪用泥牛，先風後雨察其由。當知雷起動中變，六出呈祥應數酬。夜觀龍弄珠，日看雲起合。祈禱應時靈，天機都漏泄。萬法只一竅，世人都不知。我欲便說破，尚恐你生疑。若問先天一事無，後天便有下工夫。誠於午夜清心坐，此炁方知出太虛。(圖片：陽衰陰盛變成水澇，陰衰陽盛遂成枯旱，陰陽交錯日月剝蝕，陰陽和平時豐歲稔)夫五雷者，本陰陽二京之所生，五行之所成，陰節炁而降升，應斗柄之運轉。有生有旺，有收有藏。自冬至復卦一陽生，臨卦二陽生，泰卦三陽生，大壯四陽生。當此時也，節炁春分，異風鼓動，地潮鬱蒸，前弦之後，雷乃發聲。夬卦五陽生，乾卦六陽數足，神炁必合，必待震動，以施號令。若非水火激剝，則不能發，故陽極則陰生。自夏至如卦一陰生，遁卦二陰生，否卦三陰生，觀卦四陰生。當此時也，節京秋分，金風肅煞，萬木飄零，後弦之前，雷乃收聲。剝卦五陰生，坤卦六陰數足，皈根復命，保為養神。陰極則陽生，周而復始，生生化化之道，未嘗間斷。行雷之士，須是洞曉陰陽，深達造化，明天地動靜之機，識風雷炁候之變，知風雷雨是何物也。因何而生，為何而起，起於何方，應於何月日時，動何却之雷，則有狂風驟雨轟天霹靂之威。然起必有伏，伏必有起，起伏之理，誰之使然？余嘗記伊川先生問邵堯夫曰;今年雷風甚處起？只此一句，括造化之妙，可精思熟味。若知此一竅通則萬竅皆通，一神動而萬神皆動。東南異方，非召雷之所，用之則徒弄精神耳。但此一竅，無象無形，無前無後，無長無短，無闊狹之可量，無東西南北之可剔，正在乎天地交界之中，陰陽混合之處。雖鬼神妙用，亦莫能窟。惜乎後學之人，不明此理，却認臭尸肉孔，留心於丹田之中，著意於兩腎之間。或運炁於臍下，或目視於泥丸，胡思亂想，便為明了。與余說一竅，不亦遠乎。故前有言云：風雲雷雨藏乎一，這箇孔竅多不識，激剝遍天龍陣亂，煞風煞雨轟霹靂。人能觀天之道，執天之行，自知之矣。如是陰陽不調，炁候失節。或陽盛陰衰，遂成亢旱。或陰盛陽衰，變成水撈。要在行雷之事，調變陰陽而和暢，戰族造化以流通。踏翻斗柄，召雷雨以救焦枯；撥轉天關，起風霆而掃陰騁。但今之學者紛紛，多不得明師傅授，往往道聽途說，竊學漏法。不尋心中之至寶，但求紙上之玄文。談玄說妙，誇己非他。言清行濁，不顧天條，以致三官鼓筆，五帝列言，身謝之後，魂墮酆都，受諸苦趣。唾乎，行法如此之難也。可不畏哉，可不畏哉。後學之士，切宜勉之。至元甲午上元日，松江後學雷霆散吏景陽王惟一述。余一介愚蒙，濫參道法，曾過至人傳授，頗知法中一二。嘗思祖師之言，法行先天一炁，將用自己元神。可謂直指玄微，開明後學。奈何學者識見淺膚，.自悟不及，却留心於運想之中，以為玄妙。殊不知忘本而逐末，捨真而求妄也。余始亦未明此理，博訪明師所傳紙上之文。或用崎字嘸下於丹田，以嘲字而提出，想金光，行先天一炁。或存心火賢水，交如於元海之中，結成嬰兒，以為自己元神。余則不然，多下苦志，幸過真師，傳授雷霆一竅，說破這些道理，使余如醉方醒，前學皆妄。後又得月鼎莫先生使者一法，歷說先天之妙。乃曰：道言天地之間，其猶棄僑乎，虛而不屈，動而愈出。只這些子，便是造化樞機。棄者，猶我腹也。衛者，猶我口鼻也。虛而不屈者，乃中黃先天混元之祖為也。釋氏曰慧曰寶燈摩尼珠，儒家號曰浩然之氣，禪宗號曰安身立命處，修真之士號曰金丹，其實一也。又曰神室丹谷，又曰天地之根、萬炁之宗、太極之帶。其所浩浩渺渺，恍恍惚惚，無內無外，無著無所，亦無四圍。動而不屈者，棄鼓則衛自鳴也。愚昨奉度師鐵壁先生鄒君傳授口訣：拒塞天河，掀翻斗柄，取水滄漠，撥動九州，將乾補坤，以離塞坎，開眼仰視為否，閉目府觀為泰。多不知捷徑路頭，皆為先聖玄機，強立異端者，豈不謬乎？余平生參盡雷法，未有若月鼎莫君先生之說如此之明也。使余朝夕思慕先生之學，不復再見，唯侶快耳。先生在世，學者紛紛，多不得其傅，蓋謂不知道之故也。余今老矣，欲留祕訣於人間，無箇知音可語，故作數園，名之曰道法精微。用留於世，倘過達人，必當具眼。夫行持道法，先當受持十戒。日用常行，無所虧欠。更能濟貪救苦，積功累行，自然感動天地。神欽鬼伏，坐役雷霆，呼風召雨。今有一等後學，不持戒律，不辨邪正，執文泥象，胡思亂想。偶然一時之靈，便已自滿。更不究竟所靈者是箇甚麼，以致以邪召邪，以鬼召鬼。故薩真人云：道法於身不等閑，思量戒行徹心寒，千年鐵樹開花易，一入酆都出世難。又云：言清行濁休談道，不顧天條法謾行。保一真人曰：有問制邪之道如何？答曰：修己以正。子不聞花月之妖，不敢見梁公。正人君子，鬼神之權猶且如此，何況行道法之士乎？余《心傳錄》云：先持戒行為根本，次守天條莫妄為，要得雷神來拱伏，雷轟電摯剖心窺。(圖片：圓中一個『心』字。萬法從心起萬法從心滅曉得起滅處生死事方決)夫心者，一身之主，萬法之根。其大無內，其小無外。大則包羅天地，小則隱在毫芒。修之則作佛成仙，縱之則披毛帶魚。存之於內則為性，施之於外則為情。千變萬化，無有定時。故聖人教之修心，即修道也。教之修道，即修心也。孟子曰：養心莫善於寡欲。堯夫曰：天，同一中分造化，人於心上起經綸。虛靜天師曰：一念萌動於內，六識流轉於外，不超乎善，則超乎惡，故有天堂地獄因果之報。大道歌云：莫向靈臺留一物，物在心中神不清，耗散真精損筋骨。三茅真君曰：靈臺校潔似冰壺，只許元神里面居，若向箇中留一物，平生便是不清虛。保一真人曰：法有出於同門者，其符同，其訣同，用之輒不靈者，誠不至也。誠之不至，則自信不及，則疑二之心生，中無所主矣。中既無主，何以感通？故曰：法法皆心法，心通法亦通。余《明道》云：人間萬事從心出，心知無形何處尋？一念未生前會得，那時方始見其心。(圖片：圓中一個『精』字。杳杳冥冥先天真種用之不見見之不聞)夫精者，乃先天之元精，為萬物之母。得之則生，失之則死。故精住則炁住，炁住則神住，三者既住，我命在我，不在於夭。《玉皇心印經》云：人各有精，精合其神。洞賓真人云：精養靈根炁養神，此真真外更無真。紫陽真人云：竹破須將竹補宜，覆雞須用卵為之。萬般作用徒勞力，爭得真鉛合聖機。行雷之士，須當斷淫絕欲，保養元神，鍊成金丹，驅役雷霆，禱雨、祈晴，治病降邪，無施不可。若曰抱炭之徒，安敢與其同語也。故薩真人云：一點靈光便是符，時人錯認墨和朱。元精不散元陽定，萬怪千妖一掃除。保一真人曰：符者，陰陽契合之其，惟天下至誠能用之。誠苟不至，自然不靈。故曰：以我之精，合天地萬物之精。以我之神，合天地萬物之神。精精相博，神神相依。所以假尺寸之紙，關召鬼神，不得不誠。余《心傳錄》云：法何靈驗將何靈，不離身中精為神，精為聚時神必在，千妖萬怪化為塵。(圖片：圓中一個『氣』字。符無正形是炁靈泥丸治病亦安寧呼吸風雲生瞬息施行號令鬼神驚)夫炁者，乃先天之炁，元炁為萬物之宗也。虛而不屈，動而愈出。夫子《繫辭》曰：天地氫氫，萬物化醇。蓋人之元炁，與天地之炁相似。一吸而天炁下降，一呼而地炁上升。一呼一吸之間，化生金液鍊形。形神俱妙，與道合真。《玉皇心印經》云：人各有炁，炁合體真，不能持其真，皆是強名。《莊子》曰：凡人之息在喉，真人之息在踵。《素問》云：清虛恬淡，真炁從之。人能知白守黑，節食謹言。常鼓巽風於元海之中，則受無窮之妙用。故孟子雞鳴而起，諸于諸于於善，以養浩然之炁。保一真人曰：通三才者，一炁耳。天以炁而運行，地以炁而發生。陰陽以炁而慘舒，風雷以炁而生。炁由人主，外想不入，內想不出，一意沖和，皈根復命，行住坐時，綿綿若存，以養其浩然者。施之於法，則以我之真炁合天地之造化。故噓為雲，嘻為雷霆，用將則元神自靈，制邪則鬼妖自伏。通天徹地，千變萬化，何者敢于我哉。余《心傳錄》云：先天一炁作丹臺，寂寞無為則自知，閉戶垂簾常寂寂，時將無孔笛來吹。(圖片：圓中一個『神』字。同行同坐不離這箇秪在面前切莫蹉過)夫神者，乃先天之元神，為太極之祖也。虛無自然，包含萬象。視之不見，聽之不聞，變化無方，去來無礙。清淨則存，濁躁則亡。故《玉皇心印經》云：神能入石，神能飛形。太上曰：大道不可以言傳口受，而得之當虛心靜神，道自來矣。愚者不知，乃勞其形，苦其心，役其志，躁其神，而道愈遠。道德云：谷神不死，是謂玄牝。玄化之門，是謂天地之根。虛靜天師曰：神若出，便收來，神返身中炁自迴，如此朝朝還暮暮，自然赤子產真胎。保一真人曰：世間閉目存神，想某將自某方來者。又有按筆搐縮，運內炁而合外炁者。噫，妄矣。若得神，靈將自靈。說則平居，暇日養神，以靜而神自靈。沖炁以和，而炁自真。用之行持，自然神合。神炁合炁，一舉心，一動念，神將吏兵洋洋乎，如在左右矣。余《心傳錄》云：靈臺清淨纔方見，略有纖塵便不見，出離生死永長存，爭奈凡夫不識面。(圖片：圓。此竅通天竅法中真奧妙得遇至人傳教君須大笑)夫玄關一竅，內藏天地陰陽，日月星宿，三元人卦，四象五行，二十四辰，七十二候，風雲雷電雨，皆在其中矣。保一直(人曰：主日符不知竅，却使鬼神笑。今之行持道法者，不得道法之根源，妄於紙上作用，以為符竅。殊不知，此竅非凡竅，乾坤共合成，名為神炁穴，內有坎離精，當於自中求之，不可求之於他也。玉蟾真人云：此竅實居中，居中復一中。萬神從此出，直上與天通。紫陽真人曰：身中一竅名玄化，此竅非心非腎，非口非鼻，非脾非自月，非谷道，非膀脫，非丹田，非泥丸也。能知此竅則冬至在此矣，藥物在此矣，火候在此矣，沐浴在此矣，結胎在此矣。余《心傳錄》云：一竅虛無天地根!綿綿密密不通風，恍惚杳冥包萬象，真人出現實珠中。(圖片：雙圓圈中有北斗。月到天心處風來水面時要知端的意斗柄指虛危)夫先天一炁，在太極未判已前，萬物未生之始，浩浩渺渺，淡淡蕩蕩，無形無象，無著無所，寂然不動，塞乎太虛之中，不可以知識，不可以吉傳。妙哉，黃雷囦云：混成一物本先天，至道虛無理自然，若向未生前得見，阿誰不是大羅仙？王先生行盪兇詩云：學道修真要識真，先天一炁禀吾身，守則有道用則法，法應虛無只我神。保一真人曰：或間先天後天之說如何？師曰：若問先天，一也，無道亦強名耳。何謂之諸吭？一應繞動，便屬後天。符圖印訣，抑亦末矣。余《心傳錄》云：先天之道本無言，舉口才言屬後天，學者紛紛來見否，誰人悟得未生前。(圖片：圓。道是你兮還是我不卦一絲祗自箇千般變化被他瞞三十年來方識破)夫自己元神，即先天一炁之體。先天一炁，即自己元神之用。故神不離於炁，炁不離於神。神乃炁之子，炁乃神之母，子母相親，如磁吸鐵，不可須臾離也。納則為金丹，出則為將吏，故鍾真人曰：萬語千言勸後人，休尋物外妄求真，鑽天入地憑誰力，妙用神通須是神。披雲真人云：吾身動則有神仙，不在勞心運想。王侍宸云：損神終日去談空，不如皈息在胎中。綿綿不絕道自通，三元五老即此功。我真不西亦不束，常教體內生微風。時人見一不識了一回存想一回空。玉蟾真人曰：意動人隨瞬息間，何勞存想起艱難。明得五行生尅理，掌中雷雨契金丹。劉真人云：非法非空非色，無形無相無情，道本一物冷清清，有甚閑名雜姓。動則鬼神潛伏，靜則天地交并。視之不見，聽之不聞，默用須還相應。余《心傳錄》云：一人各有一乾坤，中有巍巍一至尊。統御萬靈三界伏，不知徒爾弄精魂。(圖片：象『河圖』但中間五點被一圓包圍五點周圍有『精』『神』『魂』『魄』『意』五字。精神魂魄意攢簇歸坤位不用動纖毫自然雷雨至)夫一二三四者，乃天之五行生數，六七八九十乃地之成數。人稟天地五行生成之數成之，故天有五星，地有五嶽，人有五藏。五藏之中，有精神魂魄意，聚成五雷。五雷之中，以土為尊，蓋得中黃先天混元之祖先川也。故保一真人曰：法妙合乎陰陽，方圓動靜是以道貫乎。三才天地人物，是水火木金土應之以五行，東西南北中運之於五方，天地水火雷風山澤配之於人卦。泥於衍數者曰：我主日符時應於某事，你作用某竅，如是而接造化，如是而論生尅，如是起筆，如此衝發，鬼神之機我得之矣。殊不知，太極未判以前，孰為陰陽？孰為三才？孰為五行？孰為人卦？故有道之士，撒手行持符篆矣。余《心傳錄》云：二一三四五，中間土為主。會得生煞機，叱吒起雷雨。(圖片：上為五點中為『复』卦䷗下為圓及『天』『地』『心』三字。群陰剝盡復皈根一畫陽生天地心會得箇中真造化驅雷役電鬼神欽)夫東三之木生南二之火，西四之金生北一之水，中央之土合戊己之造化。若非金木相尅、水火相剝，則風昂丰富雷電雨不能發也。故保一真人云：莊子曰尸居而龍見淵，默而雷聲。知此道者，可以言動靜之機。邵子曰：一動一靜之間，乃天地人至妙。蓋動靜之際以陰陽極處為用。《易》曰：極則變，變則通。非力學者，孰能曉此。余《心傳錄》云：一炁運來運去，須見陰陽勝處。還他一遍和平，此理與誰共語。(圖片：後天八卦圖其中『坎』位寫『坎』震位寫『霆』離位寫『中』兌位寫『雷』中間寫『宮』。雷霆造化得其中天地三才則一同學者若能通得此祈晴禱雨達蒼穹)夫人卦範圍天地之間，縱橫十五，數不離乎中宮之五，所以雷霆得天地之中炁，故號五雷。要在行雷之士，虛其心而實其腹，凝其神而守其中。斡旋造化。策役雷霆，遍施甘雨，以救兆民，功達于天，豈曰小補哉。余《心傳錄》云：造化包含太極中，自從剝復下神功。六陽數足歸坤位，激博雷霆起坎龍。(圖片：黑白圓相交。水火激剥其要妙不用書符行祕號學人曉得這機關呼召雷雨立便到)夫日月一坎離也，坎離一水火也，水火即一炁也，一炁即物也。在南曰火，在北曰水，火炁太盛而旱，水炁太旺成撈。水來尅火，晴變為雨，火來生水，雨變為晴。水火激剝成雷電，水火和平天清炁朗。然火之盛，水之旺，不可調均。故余《心傳錄》云：火到離宮旺，水在坎方生。水火要均平，才勝便無情。(圖片：水火匡廓圖。動靜不息還歸太極不下工夫如何曉得)夫一炁運動，有清有濁。清升為陽，濁降為陰。陰陽變化，其理不一。故陰陽升降而成雨，陰陽激博而成雷，陰陽凝流而為電，陰陽舒和而為雪，陰弱陽盛而為風，陰盛陽弱而為雲，陰泰陽散而為露，陰否陽凝而為霜，陰陽不暢而為雹，升降不能而為霧，煞炁不能而為瘟，乖炁犯正而為煞，淫水變而為霓，淫火變而為魃。行雷之士，不可不明此理。故余《心傳錄》云：一炁循環有濁清，清升濁降要均平。陰多陽少生霪雨，陽盛陰衰主久晴。決烈修真，慇勤辦道，萬緣識破皆空。太虛鼎內，養就玉芙蓉。化作靈珠一顆，光燦燦輝射千峰。長春景，五雲臺上，朱橘照天紅。這些妙理有緣，端的千里相逢，纖塵不染，清淨顯真功。日用頭，頭不昧，超生滅，三界難籠，能如此逍遙自在，處處是仙宮。一點陽精，配居陰位，五行四象俱全，忽兮有象，晃耀照無邊。神水頻頻灌溉，三田內，溫火烹煎。明知道，入門體用，心靜息綿綿。內有金蛇玉篆，驅雷雨發在心田，君知否？神仙有准，功行滿三千。法在先天玄妙處，無言可說，但要在乎中正。靈臺瑩徹，寂然不動，感而通，憑剛烈，運風雷，祈雨雪，役鬼神驅妖孽，只此是，非明非符非罡訣。太極神居元谷裏，先天炁在玄關穴。謹在存神虛寂處，功成自有仙班列。看太虛，穩穩駕祥雲，朝金闕。