道教源派，始自太上。三代之前，則黃帝問道。廣成子即太上也。及曰生於殷末，仕於周初，在文王時爲柱下史，迨武王時遷藏室史，共所著則道德上下經，其徒則有關、文、莊、列、亢、倉、柏、矩之流，其言則修言治平、富國強平、經世出世之術，互有之矣。見之太史氏曰：『道家者流精神專，一言廣易，操斯可知矣。』故所謂先黃老而後六經。甚則以黃老論於刑名則爲過矣，其曰：『元始靈寶乃混沌之初玄，元始三氣化生，其本則一後之闡。』化則有祖，天師許真君、葛仙翁、茅真君，諸山之派，世降之久，不究其源，各尊派系。若祖師之曰『正一』，許君之曰『淨明』，仙公之曰『靈寶』，茅君之曰『上清』。此皆設教之異名，其本皆從太上而授凡符𧃆、經教、斎品、道法之傳。雖傳世之久，各尊所聞，增減去取，或有不同中，而源委則一。內而修之，則有內外丹之傳，其見諸經典者，諸子未嘗言之丹砂藥術，其曰：『修練止性命，神氣止說。』自秦漢以來，方士競出，若文成五利之，以金石草木徒殺身取禍，遂世稱方術矣。外而馳之，則有禱禬祠祝之事，自寇杜葛陸之徒，其說方盛，由後之師匠增損誇誕，奔競聲利，而世曰『異端』矣。然二者太上之初所未彰顯，後之不究其本，不探其源者，流而忘返，眩異失同，則去太上立教之本虛無清靜、無爲不言之妙日遠矣。凡習吾道者，必根據經書探索源流，務歸於正，勿爲邪說淫辭之所汨，遂乃逓相鼓惑，深失祖風。蓋經曰：『虛無自然，道所從出。真一不二，體性湛然。』圓明自足，是開立教之源，以爲入道之本，所宜者務也。道門經𧃆，太上三洞諸品經典乃元始天尊、靈寶天尊、太上道德天尊金口所宣，歷劫相傳，諸師闡化。若元始說經，當以度人上品爲諸經之首，靈定說經當以定觀立觀爲要，太上立教當以太上道德日用爲規。內而修己，則虛皇四十九章，經洞古大，通生天清靜，諸經最爲捷要。外而濟世，度幽則《黃帝陰符經》，玉樞北斗，消災求苦。五廚生神諸經，玉樞朝天，九幽諸懺。是皆入道之梯，航修真之蹊逕。是以從道之先，先當恭敬神明，焚修香火，積誦經誥，皈依大道，首宿今之業垢，召福澤之良因，故經曰：『一切神仙真人皆以無上要言得成道果。』仙師云：『經以歛心，經以著念。』使晨夕能焚誦不綴，消魔除障，增廣道緣，誠爲方便中第一事也。凡持誦之士，必當斎戒身心，洗心滌慮，存神默誦，誠如對越上帝，默與心神交會，心念無二，句字真正，調聲正氣，神暢氣和。庶幾有功則玉音攝氣，靈韻交乎自然，和天安地，善俗化民，福集禍消，存亡蒙惠。苟若口誦心諱，形留神往，不存誠敬，手怠足揚，雖日誦千百卷，於己何益，又豈能消災散禍也哉？若爲人持誦，猶當持敬存誠，不致虛受斎供布施，爲之祈福消愆自然有感如。或語言接對，嬉笑談諧，思念不專，𤋱穢披誦，不徒無益於斎主，反以貽愆於己身。似此皆然，深宜規戒。兼以年代之遠，經文論舛，多後代師德之所撰注謬誤，不無因生輕慢如。或有疑自信不篤，則守以一誠，慎勿鼓和輕簿浮妄之徒，擅生慢毀，自貽厥咎。其太上諸品經𧃆，若祖天師所受，則盟威都功。葛天師所受，則中盟四仙。茅真君所受，則上清大洞。其餘符𧃆彌多，皆所以福國裕民，寧家保己。是以歷代崇奉皈依者皆獲感應，隨所禱叩，旋有異徵。其太上設教之驗，信不誣矣。然而代深年遠，其或字畫訛謬，句讀乖舛有之，不得一概非議毀訾，四方博識師德善加考證，詮次申送教門改正刊行，猶爲善果之一助也。坐圜守靜，爲入道之本。蓋太上立教度人正爲超脫幻化，了悟生死。若非究竟，本來了達性命，則何所謂學道之士也？經曰：積心善行，絕世所欲，不興妄想，無有染著，不滯有無，永絕生滅，是名真人。近世以禪爲性宗，道爲命宗，全真爲性命雙修，正一則惟習科教，孰知學道之本非性命二事，而何雖科教之設亦惟性命之學而已。若夫修己利人，濟幽度顯，非明性命根基，曷得功行全備？況自上古以來，太上歷劫化現，諸師之修鍊成道皆自靜定之功庶得，道功克就，神通自在。迨宋金之初，重陽王祖師遇鍾呂之傳，始立全真之教，蓋本經曰：『養其無體，體故全真。』是教則猶以坐圜守靜爲要。五祖則太上東華鍾呂海蟾也，七真則丘、劉、譚、馬、郝、孫、王也，其下綿延暨王、苗、析、完之輩。殆今學之者衆，皆以真功實行爲本。其初入道，先擇明師，恭禮開發，性地愨守，白祖師馮，尊師堂規等文，收習身心，操持節操，究竟經典。既知入道之門，然後擇山明水秀，形全氣固之地創立菴設把茆，蓋頭聊藪風雨，風餐露宿，水跡雲縱，次結道伴，惟務真實樸素之人。晨夕爲侶，供送飲食，草衣木食，簞食瓢飲，但獲止飢藪寒而已。直候百日立基，十月胎圓，三年圓畢。或留圜，或出定，惟斷絕人事，情消緣滅，去來自由。其或有力之家，布施斎糧衣鉢，隨分自給而已，不得妄貪過取，亦不得假設誇誕之辭。驚世駭俗，務吊虛名。其補破遮寒，乞食化衣，真功苦行，槁木死灰，乃磨礪身心，分內之事，庶不負四恩，殃及九祖，苟或退迨則羣魔作障矣。其供圜道伴，竭力扶持，寒暑疾厄，務盡勤勞，亦已積之功，成人之善也。不得假以禪宗棒喝，互爭人我，取世非議。所究丹經，惟《石壁記》、《參同契》、《悟真篇》、《翠虛篇》、《還源篇》、《指玄篇》、《大道歌》、《崔公入葯鏡》、《金丹四百字》，並諸仙語錄，皆誘人修真入聖之梯航，所宜潛心研究，庶無差慝。其旁門左道之言，不許經目留心，誤己惑人，甚則毀謗經典，借證其非，則貽冥遣必矣。斎法行持，乃上古𥸤天棆祭之禮。自靈寶天尊受元始說經以來，爲立教之本，其目最多，其文最浩然。自太極徐真人，仙翁葛真人，朱陽鄭真人三師而下，道門十規17。