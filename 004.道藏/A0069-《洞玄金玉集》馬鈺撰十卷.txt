經名：洞玄金玉集。金馬鈺撰。十卷。底本出處：《正統道藏》太平部重陽憫化妙行真人，時在崑嵛山居菴，用三尺半青布，造成一巾，頂排九疊九縫。言夢中曾見，名曰九轉華陽巾。師父風貌堂堂，有若鍾離之狀，加之頂起此巾，愈增華潤，誠為物外人也。故作是詩以讚之。貌似鍾離寶在身，自然惺灑好精神。怎知不是紅塵客，九轉華陽青布巾。雲冠霞帔絳銷裙，身入圓光別紫清。妙行真人酬本願，拯危救苦度眾生。不居郾市不居村，不憶妻男不憶孫。志在環墻修大道，斡開玉戶入金門。身在儒門三十年，不知一字大如天。偶因悟徹風仙理，頓覺靈明滿大千。虛無浩渺神仙國，鬱崛穹窿自己天。白日清閑無冗事，丹霄出入駕飛煙。一逍遙自在三山客，坦蕩無拘一散仙。清淨斡開壺內景，無為踏碎洞中天。雲遊水歷過中牟，得遇重陽師太獎。許我將來了了歸，洞天三十六仙長。重陽真人欲往寧海，親筆畫一畫圖，與醴泉縣弟子史公密收之。鈺預夢南園一仙鶴從地湧出，經月有重陽師父到來，指鶴起處要修菴居。鈺又夢叅從師父入一山，翌日師父訓鈺小字山侗。鉉隨師父到南京，至年終，師父要歸逝。鈺求辭世煩。師父言：我在關中呂道人菴壁上，預前寫下。鈺覆知師父，鈺有三願。一欲將師父《全真集》印行。師父曰：長安决了。二願欲與師父守服三年。師父曰：劉蔣村有我舊菴基址可住。三願勸十方父母拾俗修仙。師父言，罷昇霞。余別大粱，經洛陽，入潼關，過華嶽，訪京兆。有道友相留，在孔先生菴內，盤桓數日。有醴泉史公相尋來，在東門裹茶坊相見。問及姓氏，渠云醴泉史風子，亦是重陽真人門弟子。余聞之甚喜，師父屢曾說賢。茶畢，余往太平樓下街閑行。有道友楊二郎邀住，啜茶之次，有史公繼至。史公又施拜禮。余責曰：汝既是重陽師父門人，何其多禮。豈有一日兩三遍具禮拜，是何道人活計。余預知此公怕上街求乞，故相撓之，我欲拌賢一鐶酒，主人不知可否。史公於懷中取錢，余言非用此錢，可上街求乞錢沽酒。史公熟視移時，遂上街乞化，下來沽酒。余獨飲之，史公求詩，遂成十絕句以贈之。行屍走骨有何羞，勿為衣飡亂起愁。學我上街長展臂，隨緣乞化最風流。富貴榮華全小可，於身性命天來大。火風地水似浮漚，好把假軀先勘破。今朝端的拜聞賢，休使家中造業錢。降伏我人求乞去，自然日用得翛然。馬風非愛盃中酒，引爾街前閑展手。度日隨緣助道長，不勞出藥閑糊口。且把糟漿助我神，須憑玉液養天真。誰知越醉越惺灑，異日功成三島人。無妻無子亦無女，天賜逍遙宜省悟。休欺方寸莫謾人，暗有神明常察汝。從前愛底莫留心，急急抽身物外尋。搜獲不離方寸地，無私無曲作知音。天機末敢輕分付，細細看賢悟不悟。遇有艱難不憶家，恁時指汝長生路。浮名浮利尚難求，利遂名成臥土丘。不道神仙非小事，須憑功行赴瀛洲。要做神仙須悟徹，萬種塵緣當一撇。常將身影更嫌多，恁時自有仙提挈。家家門下長安道，戶戶庭前極樂鄉。一腳不移超法界，三臉俱透得清凉。清淨神光燦有餘，自然猿馬不驅驅。轉增開悟通玄路，未審汾陽信也無。一身便做箇環墻，脫灑靈童住裹厢。沒口能言玄妙語，勿令猿馬縱輕狂。四旬有八到長安，探謝諸公異眼看。今日伸于知己者，修行說破虎龍蟠。菴主孔公彭子元，暨諸道契早搜玄。身中營養長生火，壺內修完不夜天。心清意淨性逍遙，坦蕩無拘不繫腰。若要鑪中鉛汞結，須教鼎內姹嬰調。撇下家緣萬事休，自然捉住好因由。沖和秀氣穿丹穴，惺灑靈童上玉樓。不迷外樂不貪嗔，混俗和光語笑頻。但願諸公如我志，大家修進作仙人。逍澤物外固精神，絕慮忘機合至真。悟取無爭為上士，常懷忍辱作仙人。道家豁暢最相宜，酷好歌歡又著迷。清淨箇中真箇樂，自然舞袖入雲霓。三髻山侗鍊大丹，玉鑪裹面雪漫漫。悟來不騁掀髯勢，故要傍人下眼看。悟來不恥乞殘餘，名利安能引我軀。奉勸諸公休著有，早隨馬鈺學尋無。速宜一志鎖心猴，般運清虛金木流。九轉功夫成大藥，永為仙契住瀛洲。王公賦性常欽古，堂裹閑調龍與虎。日就月將得倒顛，自然顯出胎仙舞。欽古先生容貌古，悟徹高龍并坎虎。歸依至理妙中玄，敢與馬風街上舞。欽古先生遵太古，先天先地真龍虎。出高入坎任東西，驚動姹嬰來對舞。欽古先生通亙古，無中營養龍和虎。清清淨淨顯元初，脫灑靈童當面舞。尋文討古要多知，悟徹南華迷更迷。不若萬緣齊撇下，掙清得一上天梯。一心入道徹程頭，二氣調勻細細收。三寶至精神氣結，四時攢聚赴瀛洲。小童問道道無言，清淨能持至妙玄。憑此家風常保守，自然有分做神仙。小童聽屬養靈童，自有因緣繼馬風。清淨無為須悟徹，自然雲步到蓬宮。火院常躭沒徹頭，一身空為一家愁。與他了幹終難了，不若灰心休便休。我遇神仙人遇我，人還似我消煙火。養氣全真不染塵，自然有分成仙果。修仙須要降人我，更向水中養真火。意減心忘無點塵，性靈丹結成功果。色即是空空是色，色空空色兩俱忘。自從悟徹空中色，頓覺心蓮翠碧香。眼前兒女總成人，類上髭鬚似爛銀。莫怪形容憔悴損，被他奪了好精神。一枝端的化龍材，因擊三尸魍與魁。血染斑斑如玳瑁，贈賢擔去訪蓬萊。舞得來來真箇促，識得亙初真面目。師父師叔下界來，嘉期直指在西北。師父重陽憫化妙行真人、師叔玉蟾普明澄寂真人。纔過扶風回首促，特訪岐陽誇瞽目。再遇本師得大丹，教立東西南與北。風害飍飍風馬出，西北雲遊月餘日。卻思舊隱復歸來，便把環墻重跳入。崑嵛三髻馬山侗，便把門窗實九封。斡運坎高庚與甲，不分南北與西東。予於大定戊戌孟冬，自龍門抵華亭太和菴，居旬餘，欲拂袖詣崆峒。是日只於東審，就公先生菴內，居止一二日。時有劉昭信、裴大器、李大乘，及坊郭道友十餘人。予化誘連夕，無一回心向道者。翌日欲行，遂留絕句。鍊就丹陽玉性開，雲遊西北選仙材。錦鱗不得空撈灑，收拾綸竿歸去來。釣愚愚性豁然開，一點靈陽稱選材。心上勿令塵垢昧，清中傳過妙玄來。釣出迷律離苦海，同行同坐恣遨遊。心中剔性真分付，達妙通玄翫十洲。喜賢回首作同流，悟取壺中天下遊。雲水不須勞足力，自然步步到瀛洲。坦蕩逍遙一道流，不隨名利離塵遊。未歸天上丹霞洞，先步壺中碧玉洲。大乘體調事如何，無著勝如百不歌。性似孤雲與孤鶴，逍遙自在更無過。鑿昏劈暗不愚蒙，黑白能分玉性紅。烏帽先生悟明月，赤松上士傲清風。李濟川夢得爨先生傳詩一絕，予因和之，以讚美焉。爨公曾拜我為師，一志堅持不暫移。了了根源蟬蛻後，偶然下界卻留詩。的端言語切須聽，精固根源氣固神。若使馬猿依舊劣，隄防不測禍臨身。馬風慈願傚維摩，常病眾生受苦多。勸化詩詞如省悟，免教投火似飛蛾。青春已過戀粧樓，堪嘆迷人不覺秋。莫待十分憔悴損，早搜玄妙早蓬頭。一陽生發歲添新，自笑詩人忒煞辛。呵筆狂吟書玉簡，起心動念钁烏薪。天道於人有兩般，大家冬月不相關。炎蒸豪氣和冰熱，冷淡貧菴火也寒。同雲一色不多般，六出飄飄鎖故關。深謝彭城真道友，贈予皮被敵冬寒。水歷雲遊憑有則，順行逆行人莫測。箇內斡旋天地機，了達根源真一得。瞥然風害箇塵無，誰肯飍飍也學予。悟者回頭通妙甩，自然蓬島是程途。赤腳馬風祈禱雨，心香裊裊投仙府。一犁霑足待何時，五五不離二十五。苗將枯槁萬民愁，爇起心香瑞氣浮。再禱三真齊下界，沛然一澤好收秋。雲朋霞友赴齋筵，步步圭峰在目前。我訪青蓮池上客，人看黃鶴洞中仙。五臺月長老來點茶，詢予曰：人言雲在青霄水在瓶，如何。月師談論古人云，雲在青霄水在瓶。予會水雲顛倒過，一溪風月酒初醒。牛鹿羊車顛倒般，少人持論少人干。我因得遇親傳得，肯把十方父母謾。二輪迅速往來般，自問年齡是若干。學易已過將耳順，忤然不受老妻謾。異名須是論多般，休道於玄並不干。秀士若憑風馬惑，自然不受枕前謾。九轉功夫在運般，休言叅妙不相干。玄玄至理人難曉，未到明通且受謾。捨了那般戀這般，愛賢仙質耐羞干。木金三間玄中妙，非是狂言巧計謾。坎高交位運行般，得得來來不外干。我欲伸于知己者，奈人執著卻稱饅。道法自然別一般，妙玄因得至誠干。天機深遠非常道，不遇真師總著謾。我咱悟得這般般，不管人來干不干。學道蓋因真實得，謾人便是自欺謾。龍蛇起陸氣騰般，日月同宮匪十干。依此修持仙必矣，休言馬鈺把人謾。仙經修鍊論持般，怎奈迷人不肯干。在俗管家誇達悟，分明自把自心謾。得遇通玄興味長，心開心悟好離鄉。恣情慵懶成真趣，堪笑忙人不覺忙。壺中烹鍊翠雲長，修補園亭不夜鄉。捉住飛烏並走兔，自然日月不忙忙。饒君聲價勝蘇秦，不似韜光更匿名。物外逍遙真坦蕩，亘初一點自然明。靜清便是長生訣，捨擠妻男沒口傳。悟後知空寧著有，自然獲得好因緣。春夏歸兮秋亦遷，昨宵殘臘逐風遄。人言今日添新歲，我道浮生减一年。應夢能全十八翁，筭來怎比一靈通。巍巍昭著塵難染，蕩蕩威儀性不空。尋芳覓翠騁奢華，怎肯留心嘆落花。若悟榮枯凋謝事，回頭物外鍊丹砂。壺中修鍊有長春，丁屬尋芳覓翠人。休戀輕狂蝴蝶舞，恐迷花萼累其身。下功火裹戀栽接，不住甘津香齒頰。有志修真屏睡魔，無心著假措元葉。念斷情忘喜寂寥，心明靈顯白芭蕉。動搖玉景清風至，不假霜紈暑氣消。滿院榴化紅似火，笑他桃李逐浮漚。爭知霜曉東籬菊，爛熳馨香獨占秋。白馬河西淨業莊相公，見惠彎竹拄杖，以詩贈之。彎彎曲曲化龍材，深謝公家惠我來。異日功成真了了，昇霞携去訪蓬萊。嘆人只會喫飯痾屎，未嘗留心於性命。穀車入兮糞車出，般遞往來何日畢。假使百年壽命長，大都三萬六千日。世人執古人句一聯：先須歷遍人間事，然復搜尋、出世機。於理未盡其善。世事無涯無了期，若言歷遍卻成非。不如識破都無著，自是通玄達妙機。堪嘆人人忒煞愚，身居火院覓紅鑪。不唯不得清凉地，怎柰腥臊臭穢渠。喟然長嘆嘆兇徒，恃勢欺人得自娛。日縱頑心生不善，將來惡趣怎枝梧。火風地水結皮囊，眼耳鼻舌四魔王。人我是非招業種，氣財酒色斬人場。風花雪月終無益，酒色氣財盡是讎。人我是非招鬼趣，清閑道德渡仙舟。綿刀氈箭紙槍頭，怎奪仙標入道流。慷慨男兒真决烈，要逃生死便回眸。有心入道莫推延，惟恐因循老了賢。今日不知明日事，今年怎敢保來年。長生有路好追尋，譬似無常好歇心。雲水閑遊尋好伴，自然得遇好知音。一思一慮覺傷神，怎敢留心惹絆塵。斷制萬緣渾是假，修完一性泱全真。人我山頭生死關，勸人推倒我人山。人我既除心性善，自然跳出死生關。欲要元初一點明，須教猿馬兩停停。心情意淨三丹結，虎透龍蟠四象成。伏藏聰俊不名愚，猛拚榮華大丈夫。敢棄妻男真烈士，志修道德稱吾徒。一衝霄漢慧燈明，八卦祥煙靄靄生。九轉金丹成玉性，十洲瓊路坦然行。修行大忌好奢華，打破般般鍊麥麻。返覆陰陽通造化，自然鑪結大丹砂。無為無作大修行，意靜心清放慧燈。照透九關通出入，崑崙山上得昇騰。一心入道不回還，八味瓊漿概大丹。九曜合和真玉性，十分功滿赴仙壇。京兆府牒發，還鄉，故作是詩以謝統軍。三髻山侗得遇遭，專來秦地鍊雲濤。尋思把自還鄉去，不若廳前請一刀。既蒙牒發，不得已而別京兆，故作是詩也。利名場上騁風流，怎肯灰心物外修。莫怪綸竿收拾去，自知巴句匪洪鉤。安公須要悟長安，悟得長安作內觀。心意不隨猿馬轉，氣神調暢結靈丹。行化到黃羊店，會王公解元，話及黃英卿殿試，五十三歲及第，有詩自詠。予因借韻，賦十絕。道德陰符經卷擔，星冠月帔晃雲衫。世人不識煙霞客，魔障扶風角髻三。腹內丹經免得擔，麻衣紙襖勝欄衫。我今拂袖歸寧海，道伴雲遊十有三。玉扭金柳誓不擔，無心短帽與輕衫。修真勸善遭官難，除此前來已請三。虢州靖遠鎮，并京兆府及甘河鎮，先已三次遭魔。肩頭重檐沒心擔，越與兒孫脫與衫。悟六六通明六六，前三三證後三三。□般玄妙不須擔，□訣傳來傲緑衫。□內修完真大藥，□然斡運六和三。拆一字起。家累辛勤重檐擔，往來來往販皮衫。看看又入深坑窖，怎得丹鑪火鍊三。一捨家緣不再擔，口談玄妙不言衫。衣披氈毯心懷道，元本嬰兒匪念三。猛悟心無火院擔，麻衣體掛勝羅衫。保持清淨無為理，精氣神收寶結三。火坑跳出沒家擔，坦蕩蓑衣勝著衫。雲水內遊蓬島路，自然大藥結成三。殺生冤債的端擔，次墮輪回失了衫。若要解冤須改業，學他趙四與張三。馬風東去决西來，道上諸公卻要猜。異網重陽師再遇，携雲同去赴蓬萊。識破浮生只恁麼，自然身影卻嫌多。雲遊到處通玄路，接引人人離苦波。馬風得遇恣逍遥，坦蕩無拘不擊腰。真性芬芳紅菡舊，霜心舒展白芭蕉。馬風得遇活神仙，洞裹修完自己天。龍虎遠蟠觀性月，馬猿澄寂賞心蓮。昌樂道友送余登途，至孤山下，共看石上仙蹤。余遂。占小頌，贈茶殿試暨諸道友。人人爭競看仙蹤，誰肯留心繼我蹤。一志超然歸物外，自然有分步雲蹤。萊州節副內奉贈古詩，徒單內奉。昨日偶得一觀，因繼元韻，幸賜來覽。鑪中鍊就丹無價，菴內何曾藥換錢。昨日客來青眼顧，今朝我伴白雲眠。通玄養就本來真，德不孤兮必有鄰。意淨自知丹不漏，心清誰信性無塵。捨財積福福如山，難免輪回去復還。唯有身心清表裹，決無生滅脫巡環。道家門戶號長生，意要枯乾改變形。長使數竿常緑緑，不教一葉不青青。我通生法斡旋生，氣布形骸轉換形。窗外不唯君子緑，菴前又喜大夫青。大定癸卯六月三日，黃縣道友邀予居金玉菴環堵，於內新栽小松六株，因作三絕。六月菴前種六松，故然反倒馬風風。三番布氣無多力，六願還生有大功。時當數伏故栽松，道友閑閑試馬風。我說六株無自活，人傳三髻有真功。六月初三種小松，六株色變遇扶風。祈榮我借重陽氣，應效人傳三髻功。絲蟻穿珠要了然，微微火逼氣相傳。九竅通明成道果，三光共秀得良緣。汞鉛相見用功催，嬰姹懼諧不用媒。玉虎金龍騰地去，金烏玉兔下天來。唯願吾親早棄華，慨然拂袖訪仙家。眠雲臥月流霞飲，接引金蓮有玉花。勸君回首早知空，絕學無為保守中。决烈身心如馬鈺，自然飄逸得真風。願公早早早心明，休要奔波逐利名。物外研窮雲外事，無根枯樹自然榮。范公學正乃鄉賢，競利爭名騁少年。若悟吾門玄妙趣，灰心修補洞中天。風仙留下一葫瓢，菴主姜公有分消。還汝背心當省悟，傚予雲水恣逍遙。休向人前呈耍俏，好於性上認玲瓏。澄心遣慾靈明顯，得住蓬萊第一宮。一條屈曲化龍材，換得筇枝遠勝財。各自閑擁詩興至，剔開真性有仙才。叔祖海蟾携寶拐，功成雲步超三界。馬風得趣贈何人，燭律禪師真自在。崑箭三髻馬風哥，雲水飄飄且恁麼。修鍊珠珍常恨少，觀瞻身影卻嫌多。執持關要淨靈臺，霧鎖煙籠竟不開。重遇重陽師指教，清風吹出月明來。師名頂戴髻蟠三，好弱心頭著意參。不戀塵寰粧景境，唯便道味勝柑甘。得遇風仙屏子三，超然物外共心參。始知自在逍遙樂，方信優遊恬憐甘。譚與劉丘師弟三，同予勸世道中參。鸞飛鳳舞靈光透，虎遼龍蟠大藥甘。八卦鑪中鍊六三，通玄達妙不須參。水生紅焰添神彩，火長青蓮滴露甘。精氣神收寶結三，豈思短簿與髯參。光擔火院應無苦，得飲刀圭更役甘。婦人心有毒蛇三，悟者回光返照參。色裹抽身知苦苦，清中得味覺甘甘。儒者綦二與李三，之乎者也罷相參。弄文活計知為苦，學道生涯覺是甘。牛鹿羊車運載三，堪令堂下小童參。累功玉液勝糖味，積行蟠桃賽扎甘。人人休訝棄田園，此箇扶風遇太原。節杖厭華當告免，一枝彎竹卻還元。供養扶風六斷腸，我今食盡更無情。壺中異景非常景，洞裹晴天別是晴。小童引我閑歌舞，高士哈予放耍顛。勘破浮生當作戲，風狂裹面隱神仙。掣斷名韁無俗絆，剔開利鎖沒塵牽。千朝志鍊三溪玉，九載功成萬劫仙。正念三冬閏月寒，菴中怎敢憶華筵。講師戲我來干钁，笑沒丹經潤火淵。好山好水好松竹，契遇菴前清我目。福地堪名錦繡川，洞天宜蓋仙家屋。玉花、金蓮、龍吟、虎嘯、化生、奼嬰、王母、洞天池上彩雲橋、九陽、圓滿池。玉金龍虎誠堪看，化作託嬰行路坦。王母洞天現彩雲，九陽池內丹圓滿。斷情割愛沒憂煎，絕慮忘機達妙玄。意淨心香三處秀，命通性月十分圓。遇靖遠鎮閤公，問予曰：幾時束遊。以詩答之。□金間隔玉花開，□外青童不住催。□問扶風西去後，□言甚日向東來。拆木字起。京兆杜公一日來訪予，曰於十年前曾遇重陽真人，蒙留題假山詩，藏頭拆字一絕。雲下拆云字，云云安石作山分，□削孤峰便出群。忘卻二句，求余聯綴，意不容辭，姑塞雅命云。□云安石作山分，□削孤峰便出群。□悟太湖開碧眼，□觀色界似浮雲。拆云字起。□公為作處來端，□侯賢家性更寬。□兀騰騰行教化，□歸關裹內峰觀。□我雲朋處正端，□今行化性宜寬。□然師指蓬萊海，□得長清在內觀。拆見字起。□天之道執行端，□正無私性識寬。□大包容如法海，□清澄湛定心觀。□賢戒酒立身端，□的修持性轉寬。□量有如東大海，□中蓬島慧眸觀。京兆臺院寺尼通師來默香，以詩贈之。攢二字。□□尼姑割萬緣，□□我相一齊捐。□□清淨功成日，□□超昇忍辱仙。□訣親傳非外舞，□中龍勢來蟠虎。□然吐出夜明珠，□性昭彰超萬古。拆□字起。□傳心印嬰兒舞，□畫調龍并引虎。□地王公悟這些，□靈默默談今古。拆□字起。□然學錄問修真，□說根源并棄塵。□顆靈珠常踴躍，□生雲彩作仙人。拆丿字起。□道馬風絕世華，□年雲水樂天涯。□峰山下超然悟，□上常開五葉花。拆化字起。□段丹田屬道家，□能耕種長黃芽。□然玉裹金花綻，□是將來步翠霞。拆段字起。□金間隔晃三台，□訣刀圭產箇孩。□午建成千道會，□中寧海馬風來。拆木字起。因覽鄠縣件壽之與眾道友，唱和楊清叟束軒籜龍過毋自適詩卷。借韻各賦一篇□從遭遇乞殘餘，□飽忘機事事疏。□帶于朝君有分，□圭我飲覺清虛。拆一字起。□蓑一笠外無餘，□志修仙萬物疏。□下貪吟過毋草，□分枝葉腹空虛。拆一字起。□身四假尚為餘，□景繁華事可疏。□有箇中真箇物，□令牢落達仲虛。□悟玄元證有餘，□求漂毋毋還疏。□知少有知音者，□地如愚實若虛。□得風仙道粗餘，□居物外沒親疏。□心不縱成玄寶，□性昭彰晃六虛。□在玄門四載餘，□其天祿世塵疏。□間瑞氣衝霄漢，□火相生信不虛。□言真屬遇真人，□會金蓮養氣神。□氣清清清結寶，□珠瑩淨許全真。□生一粒腹中留，□訣親傳化俗流。□火相生全性命，□通性顯稱仙劉。拆二字起。□公到此莫空回，□口教賢心死灰。□湧靈泉神得憩，□然平地一聲雷。拆田字起。贈任守一、任通一、宋明一、于清一、淳于抱一、于知一、劉真一。□子因何鄙楮毫，□錐雖好引心勞。□不施兮神不散，□生兔角觸龜毛。拆七字起。再遊終南太平宮，復用前韻，贈知宮元德茂，題真君殿前西命燈亭壁。□人雲水又重來，□甲金庚秀我才。□丿元公成正覺，□塵不染性靈開。拆門字起。余在終南太平宮，會京兆府運副陳公，同眾官一時以詩相困，予走筆應和。□中火發不須筌，□道先生自有緣。□蟻穿珠君若悟，□心相許傲林泉。拆水字起。□中得趣便忘筌，□與馬風應宿緣。□坎撮來歸一處，□誠營養本靈泉。拆水字起。□乎者也背希夷，□事捐除自是奇。□與馬風常作伴，□塵不染本真隨。拆之字起。□然風害得投真，□味瓊漿醉箇人。□轉吾官修大道，□初說破有真身。拆丿字起。□華瑩靜自通夷，□我俱無理最奇。□訣傳來轉分付，□珠靈顯與仙隨。拆月字起。□知淨裹箇中真，□脉嬰兒號至人。□丿運行丹結就，□乘變作大乘身。拆自字起。□人問我道中夷，□我俱忘妙裹奇。□與馬風為益友，□承許我永相隨。拆人字起。□開真性自明真，□此因緣與達人。□得靈明光焰起，□飛烏兔在君身。拆丿字起。不勞足力走華夷，處處觀來處處奇。碧玉巖前雲步處，有誰肯與馬風隨。物外超然鍊至真，自知不是等閑人。人言女子宜懷孕，我道男兒也妊身。絕其視聽應希夷，運轉玄關得至奇。玉虎金龍飛走處，坎男高女往來隨。幸遇重陽妙行真，本師傳授四東人。自知妙裹通玄妙，頓覺身中有法身。人來日日問長春，春氣沖和號谷神。神在寶瓶清淨出，出家人做洞天人。拆人字起。人人休要苦遊春，春景牽情暗損神。神若定時通覺性，性靈超達做仙人。拆人字起。□味瓊漿洗滌塵，□心歸道固精神。□申燕處思元素，□蟻穿珠見本真。拆八字起。□乎者也匪真空，□士農商好認風。□九尸三先滅盡，□心修道本師逢。拆之字起。□公詩債日如梭，□馬貪牽氣象和。□稼即今生慧草，□分功了洞仙歌。拆欠字起。大定十八年八月一日，復往西北雲遊，過鳳嗚，蒙道友有詩餞行，謹繼嚴韻。□乎者也遠文山，□遇風仙釣出灣。□火相生成大藥，□然歸去不回還。拆之字起。□遊西北訪名山，□釣龍門越大灣。□灣曲曲珠穿透，□處亭川好往還。拆遠字起。□遊吶水不崆山，□悟心通觀透灣。□不施兮焉用矢，□言得性樂然還。拆遠字起。□景先生化帝休，□人好悟此因由。□園一擠成真趣，□上瓊樓勝酒樓。拆婁字起。因王公新修酒樓，故有是句。□覺山侗性不迷，□乎者也匪仙機。□金間隔君還悟，□口相傳道不非。拆三字起。余到華亭，蒙終南縣趙主簿見寄佳什，謹依韻和之。□士農商名利功，□行怎悟道和沖。□中火焰成顛倒，□此方知空不空。拆工字起。□風馬二性逍遙，□子于歸處處喬。□口相傳行教化，□人省悟也飄飄。拆風字起。□乎者也論神仙，□上觀天別有天。□抵心灰堪學道，□初相勸水雲邊。拆之字起。因遇吾師未放還，道興西北比終南。邇來多見人歸善，相競修仙住草菴。和文登縣遲先生韻，令往龍門參問丘仙。□凡清淨可求仙，□上參丘證妙玄。□患眾生無佛志，□還依我步雲天。拆大字起。□悟將來必遇仙，□侗先剔性中玄。□么明解通三昧，□月交馳九九天。拆大字起。□覺之人志在仙，□無塵事得玄玄。□今更屬清心鏡，□玉成形走上天。拆大字起。□器晚成必做仙，□侗謹勸更尋玄。□中密妙須當認，□辱能超天上天。拆大字起。□椿椿壽壽如仙，□事盡除認洞玄。□上搜么憑一忘，□忘境滅得昇天。拆大字起。□隱郾居作隱仙，□明水秀自然玄。□中悟徹么么理，□走金飛洞裹天。拆大字起。□德之人决了仙，□居市隱志投玄。□傳心印靈然物，□鹿羊車運載天。拆大字起。□善之人不昧仙，□心搜索妙中玄。□今釣出深坑火，□我俱忘補漏天。拆大字起。□慈仁者必為仙，□悟玄中玄上玄。□上更知么上趣，□知壺內有真天。拆大字起。□乘根本是神仙，□失元初昧了玄。□見可憐堪下釣，□然修補箇中天。拆大字起。□凡修鍊裹頭仙，□淨心清響應玄。□認六丁神沒賽，□珠飛上大羅天。拆大字起。□乎者也人來訪，□說從前事事非。□髻馬風傳秀士，□心初志莫交違。拆之字起。□子通玄來遠訪，□知今是覺前非。□丹要結須憑悟，□許心交更不違。拆之字起。□子而今秦渡訪，□知昔日作為非。□章四句言初志，□願隨予誓莫違。拆之字起。□邊石上雲霞友，□得儒生是隴西。□門遊處吾師悟，□上蓮花出玉溪。拆水字起。□金間隔現真如，□訣相傳物外居。□往今來修佛道，□前儒者履雲渠。拆木字起。□因師訓號維摩，□把輪竿興味多。□夕朝朝香餌擲，□公休似戀燈蛾。拆我字起。重陽師父論雲遊，非歷人間處處州。踏碎洞天成雅趣，耀開世網不躭憂。□論壺中雲水遊，□端午正訪神州。□圭閑飲閑行步，□頃心開道不憂。拆又字起。有疑有惑須當問，閑是閑非且打過。未悟心神常著相，悟來身影卻嫌多。□夕朝朝來我問，□傳清靜更無過。□乎者也雖然好，□得一朝厭事多。拆夕字起。雲水飄飄任自然，往來遊歷沒牽纏。萬緣勘破心無著，坦蕩逍遙一散仙。仙家活計甚當然，然動青牛玉梗纏。纏度分明通八卦，卦爻周濟性靈仙。□我俱忘性坦然，□牛哮吼玉繩纏。□雲靉靆風吹散，□兔靈靈搗藥仙。拆人字起。□侗餘繕任天然，□滅煙消性沒纏。□長黃芽深雪裹，□冠不整散閑仙。拆山字起。□火同宮兩交錯，□就月將顯光爍。□道悟真塵屏卻，□時定不沉沙漠。拆水字起。□誰學我謹隨師，□訣辭家正及時。□下收心尋出路，□人營養化生兄。拆兀字起。□抵官司配我身，□千里路萬重津。□雲東過沙門島，□到崑嵛志鍊真。拆大字起。真修真鍊在吾身，身影嫌多離苦津。津液香甘澆玉鼎，鼎中丹結可成真。藏頭拆字□水通流溉法身，□開自悟離波津。□中火發成真趣，□上瓊峰現至真。拆八字起。□風不動箇中身，□下塵勞跳出津。□火鍊烹成大藥，□然同禮太原真。拆八字起。□巵芳酒莫生慳，□與雲朋且助顏。□脉嬰兒如飲罷，□携雲朵訪東山。拆一字起。醵博州荏平丁家塊務酒官，轉與老姚仙飲□傳滑辣更清光，□兀騰騰乞化嘗。□美馨香非米麴，□麻修鍊飲瓊漿。拆人字起。無著先生惟好飲，不待慇懃書狀請。一筆揮成醵酒詩，萬望監官酬酩酊。□出卯兮卯人酉，□氣相交斡旋陡。□玉飛金入寶缾，□了真功飲玄酒。拆酉字起。□□相傳鍊大丹，□通玄妙有餘懼。□神踴躍思清飲，□後狂吟醵酒宮。拆口字起。□中有戶即非村，□德金方益子孫。□蟻穿珠心火降，□分修鍊在淇門。拆戶字起。□囑身心淨裹清，□通恬惔自然醒。□涯天地閑搖動，□遇重陽重遇亭。拆丁字起。□□相傳豈止三，□公玄妙好同參。□然開悟般般不，□令分梨得味甘。拆口字起。□訣相傳保護三，□靈初秀罷玄參。□通道大成丹寶，□味瓊漿分外甘。拆口字起靈明六六與三三，斡運玄機不索參。日月同鑪增晃朗，乾坤入鼎愈香甘。□段田耕雲種菊，□無我相放心花。□成玉貌開青眼，□視靈珠無點瑕。拆段字起。□善心慈燭律公，□么悟徹達行蹤。□長雲腳蓬萊裹，□八靈光兜率中。拆口字起。□火相生說與人，□開真性顯圓成。□矛不舉心蓮放，□信壺中涉大瀛。拆水字起。□戟心無十四年，□人寸祿且隨緣。□羊葷酒專專戒，□載拳中不把錢。拆戈字起。□居吟詠愈翛然，□降水昇道力堅。□長黃芽紅雪裹，□冠不整散閑仙。拆山字起。文登縣禪院奇監寺僧，出示羅漢古頌令予和之。□然心上碧蓮芳，□到希夷且伏藏。□戟已無真性朗，□華瑩淨顯靈光。拆兀字起。□侗真性未團圓，□訣傳來龍虎牽。□鹿羊車般載動，□陽來喚决成仙。拆山字起。□滅煙消事剪除，□今開悟故如愚。□蓮馥郁真靈現，□性玲瓏俗慮無。拆大字起。□人若肯死前休，□馬能牽偁我儔。□筭不由天注載，□年功滿脫陰囚。拆人字起。□我清吟掃一篇，□分功了決成仙。□侗酷告歸玄理，□性昭彰度萬年。拆干字起。□子雲遊內四夷，□情疏盡得嘉期。□生玉託天無暮，□長金嬰道不遲。拆之字起。赴登州請道，過王遲店，蒙秦亭于解元見惠佳什，勉繼高韻。□味瓊漿溉鹿群，□牛相逐裹頭人。□然結就靈珠顆，□證逍遙自在真。拆八字起。□此慈悲獨出群，□談微妙日哀人。□回向道同修鍊，□木相交內顯真。拆具字起。□具耕牛恰一群，□能調引自隨人。□來徹地通天勢，□不施為自得真。拆八字起。□風不動不群群，□鹿牛車載箇人。□轉東歸君省悟，□今西邁謹修真。拆八字起。□修真鍊好同群，□處惟愁攪亂人。□猛悟來當獨處，□機通妙得長真。□令慵懶倦看書，□月同宮性不區。□味心知恬淡味，□歸蓬島乞殘餘。拆余字起。□人口口問心開，□戶深深隱玉臺。□至玄玄憑覺悟，□心寂寂見如來。拆人字起。□侗得遇妙玄傳，□志修持一紀年。□載環墻常念汝，□男了了好修仙。拆山字起。□然得悟碧桃春，□月交光晃坎濱。□是客兮客是主，□公認正不身身。拆丿字起。明月道人于元通，詠黃縣西高村馬從仕回光菴，謹次元韻。□身端的箇行菴，□曜光明返照看。□匪塵晴寒變煖，□無煙焰煖為寒。拆一字起。□蟻穿珠最是奇，□傳玄妙應嘉期。□華瑩虔神光秀，□性之人俗姓綦。拆絲字起。□今深厭鬧林叢，□捨無心固守中。□訣傳來清有驗，□風相繼太原公。□火同鑪秀我神，□申燕處樂其身。□然靈物來開導，□飲馨香湧美津。□靈清淨自然功，□不施為性結紅。□蟻穿珠成九竅，□人內貌卻如童。□中日月兩跳丸，□轉功成性可觀。□得本真光爍爍，□中湧出大波爛。□端一志棄衣綿，□小靈童樂妙玄。□上么么人省悟，□觀八水與三川。□然來問鍊靈芽，□我玄玄是最嘉。□口相傳當省悟，□無染著路無差。□乎者也陶真氣，□綻金花好守中。□訣傳來功有驗，□風心地自然通。□訣心通喜氣多，□陽樓上不觀佗。□來收拾靈光瑩，□報君家事若何。□人難得心低下，□日隨予論死生。□句妙玄心覺悟，□今許汝共同行。□圭妙處在雲房，□轉心花五色芳。□勸賢家聽馬鈺，□金成寶應仙方。□風不動處無身，□斷家緣神氣親。□說玄元無上道，□初清裹可修真。悟徹心開得遇人，怕塵趖苦屏除辛。水中焰進丹成妙，火裹蓮生道顯春。浮利浮名引調人，勞勞深苦更深辛。誰知勢耀如殘雪，我覺榮華似暮春。正做迷迷火院人，苦中受苦更兼辛。偶因得遇通玄妙，豈有躭家戀富春。散髮披襟落魄人，心無傷苦與傷辛。故來秦地甘河鎮，遠避家鄉苦海春。心願超凡化度人，起慈救苦更悲辛。勸人趖閃冤親債，學我收藏斗柄春。做箇道門輔弼人，為他哀苦更哀辛。因觀關裹秦川景，不憶鄉中甲地春。能脫名韁利鎖人，解趖火院萬般辛。水中火發休心景，雪裹花開滅意春。損損休心無染人，閑閑養氣不言辛。九般雲現乾坤瑞，一點陽生天下春。三尸六賊總魔人，征戰辛勤苦轉辛。誅戮妖精心內劍，修完異景洞中春。酒色氣財四害人，苦中最苦苦生辛。貪迷世俗浮華景，不悟仙家久遠春。火風地水暫為人，干甚勞勞苦又辛。悟取仙葩開四季，休迷凡卉旺三春。農士工商四等人，各貪功業苦中辛。不知短景催人老，怎悟長真益已春。勸回屠獵與文人，費我心神更苦辛。捉住無為難著有，發揚大道勝遊春。物外逍遙快活人，修持非苦亦非辛。鸞飛鳳闕蓬萊景，虎吼龍宮海藏春。做箇能清心鏡人，奚論深苦與深辛。趣中得趣環墻景，塵裹無塵出世春。心懷荊棘暗欺人，空爇名香枉斷辛。好削塵情消減業，積成和氣轉加春。玄言補益十方人，全戒腥擅分戒辛。常飲醍醐惺復醉，永觀菡蓞景非春。我匪鄉中下賤人，何曾當苦與當辛。遇師傳授無為理，使我休迷有限春。丁屬天涯海角人，自須離苦更離辛。閑觀八水絲毫勢，賞翫三州錦繡春。學道修仙作異人，一心趖苦更趙辛。虎龍易位成玄趣，日月交光發好春。决烈男兒慷慨人，怕投勞苦怕投辛。斡旋造化通神用，反覆陰陽盡變春。火院空躭空累人，筭來空苦亦空辛。爭如尋覓長生路，豈似修持不盡春。名利如同酒醉人，迷迷躭苦更躭辛。只知名利時間好，怎悟蓬瀛久視春。大限無過百歲人，何須苦上更添辛。抽身急避金枷累，發志懃修玉洞春。異人為作異於人，斡運三奇與六辛。玉樹常榮常是溉，瓊華不謝不關春。優遊恬淡養真人，不須酒肉與葷辛。醍醐三盞千秋歲，蟠桃一顆萬年春。無為清淨鍊丹人，免受紅塵萬萬辛。玄圃種成無漏果，水鄉枯盡沒殘春。誰為吉善好心人，柳蔣村中老宿辛。悟道難迷塵世景，修真易見洞壺春。投玄入妙樂天人，鍊氣何曾苦上辛。我悟收來不到處，自然不是嶺頭春。物外逍遙坦蕩人，也無心苦與心辛。鑪中養就清凉火，鼎內燒成大藥春。咸陽陌上古今人，利引名牽苦苦辛。何似斡旋三澗雪，寧如修鍊四時春。要做蓬萊三島人，不須說苦更辭辛。尋思天上二三載，已換人間百萬春。我奉風仙化導人，免憂生死苦和辛。清心寂寂靈靈性，調息綿綿永永春。不貪不愛不凡人，恬惔優遊豈受辛。玉樹枝分千種秀，金蓮花放萬年春。萬萬千千名利人，有誰知苦更知辛。若通吾道玄中妙，暗惠賢家臉上春。撇下金柳玉杻人，悟閑肯受苦勤辛。修完不有修完處，捉住虛無捉住春。余復別隴汗，重訪龍門山，有李子和解元相餞，至勾兜堡旅館同宿。是夜聞鄰舍人亡，悲哀不已，作此贈之。耳內常聞哭死人，鼻中不覺瀝酸辛。哀人豈似常哀己，見道勝如永見春。隴州李子和解元入道，訓法名大莖，號靈根子。休要哀他亡過人，切須哀己嘆虛辛。急修久視長生景，得賞瑤臺閬苑春。高公秀士智醫人，拈弄苦參與細辛。爭似修完蓬島路，寧如賞翫洞天春。清淨無為真道人，並無苦苦與辛辛。三千功滿三千日，十二周天十二春。斷除酒色氣財人，免向家中受苦辛。決烈回頭三島客，修持定飲十洲春。坦蕩逍遙物外人，沒憂沒苦沒艱辛。牢收亙古三田寶，賞翫元初四季春。鼓腹高歌樂道人，自然無苦亦無辛。壺中有景非常景，洞裹藏春別是春。無拘無管散閑人，擺脫勞生苦裹辛。撫動心琴金鳳舞，探藏瓊樹玉堂春。惺惺伶利最憨人，貪為養家苦力辛。不念百年隨手過，空圖榮旺暫時春。隴州辛司候到官三月，見余勸學道，渠云：念某纔請得三箇月俸。因而有作。巖前鶴唳草堂人，喜見登科甲第辛。學士要遷官一品，散臣不博壽千春。馬風詩上讀書人，各自家風各訴辛。入仕新官三月俸，出塵故友屢經春。我會搖頭不管人，因何詩曲捧呈辛。宿緣宿契雲霞友，修補修完洞府春。馬風眷戀宿緣人，時復狂吟冒讀辛。奉勸早尋蓬島路，自然得賞洞庭春。些兒微妙付何人，說與前生的友辛。蓮步步開紅雪徑，雲蹤蹤到碧桃春的端鍊鍛了心人，說與州官司候辛。異日果登三島路，今朝喜遇一陽春。□□道上許何人，□□三公衛鄭辛。□□諾時文序子，□□唱和武陵春。擺脫家緣離俗人，自然兔受苦中辛。道修消盡千重業，丹鍊完全萬劫春。少年休說異如人，真實修持勿憚辛。莫向人前誇黑首，爭知鏡內暫青春。樂道逍遙豁暢人，自無勞苦與勞辛。洞內鍊烹金鼎藥，壺中賞翫玉樓春。分明說與出家人，戒斷腥羶厭五辛。休向我邊參久視，便歸物外問長春。物外逍遙自在人，調和甲乙與庚辛。洞中常伴長生客，壺內閑觀不老春。猛烈回頭出世人，免躭萬苦與千辛。鑪中九夏涼如水，鼎內三冬暖似春。勸認清閑不釆人，奈何冤業苦躭辛。爭知歲月催人老，過了一春無一春。養家家累累迷人，忒煞奔波忒煞辛。苦死不知苦是苦，春去那能春復春。獨自擔家贍眾人，無人分苦更分辛。勞心著假蹉跎老，因悟投真掌握春。悟來脫俗不愚人，免受勞生苦與辛。命變五行超造化，性通九轉自然春。端的修行一志人，何曾憂苦更憂辛。太初丹結玄中寶，黍米珠藏物外春。忻住環墻得趣人，何曾愁苦更愁辛。能收白虎丹無漏，會引青龍洞有春。披蓑携杖放慵人，豁暢心開怕說辛。誰信洞天玄圃景，無花無柳也成春。氣財酒色最傷人，火院熬煎苦痛辛。往往不愁秋後景，迷迷空戀眼前春。□日相催老了人，□然覺苦又驚辛。□分開悟來投道，□許長安李茂春。拆日字起。□□每言子好人，□□怕苦恐牯辛。□□倌得都因孝，□□皆傳李茂春。

重陽憫化妙行真人釣予出家，故作是詩，以謝師之慈悲耳。山侗閑想舊縱由，火院中間憂裹愁。萬苦千辛求富貴，千頭萬緒惹冤讎。尋思生死如何免，服事妻男怎到頭。方欲尋歸何事幸，風仙釣出恣雲遊。山侗脫了火坑憂，入道來來不害愁。日日逍遙樂吟詠，時時坦蕩喜歌謳。翠霞紫霧常為伴，明月清風永作儔。誘化仁人歸大道，行功圓備赴瀛洲。道家無親無不親，哀物哀人哀己身。心起慈悲行大德，意無情念顯精神。有為境界時時撥，無漏園亭日日新。暗積行功功行滿，携雲歸去禮師真。頭梳三髻即非虔，人問因由事怎傳。揚顯師名宜頂戴，包藏士□處心堅。爭知在世山侗子，不讓朝元獨角仙。今日對君親說破，他年功滿步雲煙。萬緣勘破總歸空，從此修行早見功。意馬難為迷愛慾，心猿易得做愚蒙。氣神安淨金丹結，龍虎澄清玉性紅。奉報同流憑妙用，大家修鍊赴蓬宮。寵妻不是聰明漢，好色誠為懵懂哥。稍稍留心遭毒手，微微掛意著他魔。精枯髓竭形容瘦，氣散神衰鬼使拖。我悟我驚當早避，何須直待鼓盆歌。我心有病我心醫，人是人非人豈知。搜妙搜玄搜獲正，不爭不競不修持。常清常淨常生善，要道要行要拯危。懷玉懷仁懷救度，起心起念起慈悲。完顏侍郎因謂予曰：不意先生肯住茅菴環堵，受如此瀟酒。因而有作。馬家巷內馬風家，北宅南園不足誇。那箇榮華非活計，這般瀟灑好生涯。身心離俗修金窟，雲水投玄種玉芽。頓覺眼前天地窄，壺中日月結靈砂。一年嘉景在三秋，斗指西方運火流。成氣收精通妙用，飛霜迎節應真修。菊開常有陶潛興，葉落全無宋玉愁。向曉風清溪月白，有人悟得赴瀛洲。彭城物外細搜求，悟一之時萬事休。坐臥不妨牽白鹿，住行無礙引青牛。常清常淨須當認，真行真功决要周。九轉丹成蓬島去，專參的祖海蟾劉。修行須棄色和財，慎勿貪盃惹禍災。速把我人山放倒，急將龍虎穴衝開。丹成雪彈明金鼎，性結霜毬晃玉臺。常有白雲飛洞口，行功圓備赴蓬萊。爭名競利苦忙忙，不覺容衰兩鬢蒼。貪為妻男身受苦，怎知道德事偏長。願公速固精神氣，學我勤修鉛汞霜。功行積成真性顯，大家同共赴蓬莊。西北亭川環堵居，此中堪可隱吾軀。眼前碧竹數君子，面對青松二大夫。流水假山兒戲爾，清風明月汝知乎。若能悟解予栽九，予於環堵栽韮薤，故寓焉。有分靈光赴玉都。披雲引鶴訪雙林，抱箇無為霹靂琴。花萼樓前逢益友，昆明池畔遇知音。三田珍寶明神室，入脉嬰兒出錦衾。手掌夜光珠一顆，不勞足力步瑤岑。環墻裹面最翛然，道舍清虛占兩椽。深愛筠生君子志，可憐松老大夫賢。八渠渌水成清醁，五岳連峰聳碧蓮。雖有儒生為益友，不成三教不團圓。六旬有四卦將休，猛悟灰心離俗遊。訪我投真歸正覺，搜玄索隱做持修。頭分丫髻雲霞友，手顯擎拳風月儔。稽首更明珍重理，自然得去赴瀛洲。既知不二道先天，符契山侗至妙言。鸞鳳翱翔投玉窟，虎龍吟嘯入金門。壺中烹鍊乾坤髓，洞裹撼搖天地根。一粒黍珠藏日月，昏昏默默不昏昏。既言仕宦著囂塵，何必奔波過此生。速剪萬緣如斷梗，免教一性似飄萍。出離苦海心開悟，撥散浮雲月自明。功行圓周超上界，方知馬鈺啟丹誠。七寶玲瓏珍藏鄉，產般異菜果非常。外成粉殼渾全玉，內結水晶半帶霜。文武火炮增品味，楝梁水煮轉馨香。想君先得此佳趣，見惠山侗正一陽。圭峰山下秀林村，得趣高僧喜道人。引鶴披雲來就教，參玄問妙去除塵。無為清淨龍蟠虎，大道自然鳳產麟。若得儒張知苦子，遂成三教話長春。三公相從九仙遊，十二周天十二周。憑仗九三為妙用，堪遷二六作風流。好將水火鑪中養，便把乾坤鼎內收。異日功成丹烜赫，共同雲步訪瀛洲。休言在俗做修行，休說家中非火坑。對境心迷難養氣，逢魔意亂怎收精。願君開悟除三毒，學我澄清屏七情。拂袖超然離苦海，雲朋霞友論長生。海蟾入夢化劉仙，遣汝投予學妙玄。有說寧知無說法，無言怎悟有言傳。能持清淨無為理，便達精微造化權。天地悉歸金玉鼎，神丹結正性團圓。彭城何事不迷昏，得遇來投清淨門。便認陰符三百字，好搜道德五千言。就中得一通三妙，向裹通三得一軒。莫使黑雲為障閉，自然返老復歸元。看看相近下坡年，悟取賢家本是仙。早訪林泉捐俗累，速離宮觀棄塵緣。無為性上通玄妙，清淨心中達妙玄。功行周圓蓬島去，侍香鍾呂太原前。物外逍遙任自然，終南山下闡良緣。怎知我得無無趣，勸化人離種種邊。坦蕩觀瞻壺內景，慇蔥修補洞中天。功圓行滿乘雲去，同禮重陽風害仙。願公開悟萬緣休，慎勿塵埃性上留。功有斡旋全水火，箇無故歿沒春秋。速令赤馬吞黃馬，便使青牛吼白牛。烹鍊大丹丹垣赫，何愁紫府詔來不。馬家巷內馬風狂，得遇修仙萬事忘。養氣全神成道果，烹鉛鍊汞結丹陽。清清淨淨金光瑩，湛湛澄澄玉性芳。一片霜心無我相，人來取火愈清涼。尋思最緊是修持，急急修持尚恐遲。坎虎離龍常逗引，心猿意馬罷奔馳。紫金山後通三要，白玉臺前種九池。三疊心琴成曲調，清清聲韻應仙箎。偶因牒發到鄉來，得與周公屢接陪。索我清吟難拒命，勸君開悟省貪財。心澄白虎穿丹穴，意淨青龍上寶臺。龍虎遶蟠成大藥，胎仙歌舞訪蓬萊。劉公學道聽予言，入妙門庭要志堅。清淨堪為仙活計，利名豈是道因緣。虎龍便合閑調引，猿馬無令放耍顛。神氣沖和成大藥，性靈飛上大羅天。單公好鍊性溫柔，休似從前分外求。猿馬引心迷假合，虎龍入腹應真修。清中玉奼歌無歇，淨裹金嬰舞不休。固守根源丹自結，功成行滿赴瀛洲。為人須要笑咍咍，對月臨風好把杯。閑悶閑愁閑放下，自寬自樂自無災。無為清淨登仙路，坦蕩逍遙上寶臺。若悟如斯為活計，大家雲步赴蓬萊。悟來樂道恣情咍，醮食須求麵一杯。幸遇黃冠行法事，助他清醮謹讓災。加持潔己居環堵，追薦亡靈上玉臺。瑞氣祥雲相引去，蟠桃賞翫宴蓬萊。遐齡鳳曆不須推，仁者從來勝壽眉。鄉老盡傳鄉行好，道人又許道心奇。柰何性上攀緣累，怎得玄中奧妙知。但願賢家開悟早，同歸蓬島禮真師。遇予便合認真常，性月靈靈圓更方。忻處茅菴辭峻宇，喜陪籬障棄高墻。勤修元首三清舉，遠勝名魁四選場。定是將來仙得做，何須求問治膏盲。□蟠吉髻古今希，□衲蒙頭孰敢依。□愛世華增我相，□觀天道悟烏飛。□儀流轉成玄寶，□脉沖和應妙機。□上金花長久放，□今知是覺前非。拆三字起。□侗恣意騁狂顛，□樂真閑得自然。□裹湧泉端的汞，□中生火的端鉛。□龍嬉戲噴紅緣，□虎咆哮吐紫烟。□謂箇誰丹藥種，□陽師父害風仙。拆山字起。□峰山隱九般霞，□段光輝段段華。□載鍊烹成至寶，□風不動結靈砂。□年悟取長生景，□子心開不謝花。□導馬風行教化，□宜壺內做生涯。拆圭字起。□朝丁屬府推任，□我俱忘物外尋。□步不移雲水至，□心捉住鬼神欽。□龍蟠遠呈祥瑞，□虎咆哮衒好音。□就月將丹結寶，□珠活樂出瑤岑。拆今字起。□朝酷告判官任，□我速除福轉深。□湧焰光焚碧海，□清子淨舞朱林。□金間隔成功曄，□月交馳顯道心。□毒俱無丹自結，□人忍辱步瑤岑。拆令字起。□金間隔晃胸襟，□殺邪魔理趣深。□裹神光成玉焰，□中蓮蘂結霜心。□靈瑩瑩通明旭，□曜輝輝蕩散淫。□上山侗能養浩，□君保惜自瓊林。拆木字起。□從無意羨簪纓，□姹閑調棄利名。□□相傳忘智慧，□心不動黜聰明。□烏月兔清澄瑩，□虎金龍哮吼聲。□目聾盲難外騁，□風堅志救群生。拆一字起。□金有間莫輕拋，□子心灰鬢不凋。□轉十洲觀紫府，□開三島看青霄。□中玉兔常無昧，□裹金烏自是調。□易變通陳學正，□成仙契好爭標。拆木字起。□德金方修九九，□動胎仙常啟口。□從得遇絕憂愁，□上塵情都抖擻。□載殷懃補漏天，□道斡旋如用手。□公亦遇重陽師，□論清真任身朽。拆木字起。□乎者也兀誰休，□是芝陽衛彥周。□訣三光須要認，□花五彩决持修。□開玉蘂全無事，□綻金蓮別有由。□上田田丹自結，□人相逐馬風遊。拆之字起。□風吹動玉冠簪，□有張公怕事禁。□我佳篇詢意馬，□君妙訣話猿心。□鈎三毒休胡放，□種千般莫要尋。□寸靈珠方寸內，□常清淨鬼神欽。拆金字起。□人好離利名鉤，□口傳玄勸早修。□我心中當剪截，□矛意上莫停留。□田耕透三田寶，□玉生成四玉牛。□載慇懃非用力，□圭得飲行功周。拆吉字起。□壬交會得真閑，□訪金方牒發還。□離塵情屏俗事，□開心性與玄關。□扃戶掩居環堵，□就月將鍊寶山。□見吾官神自喜，□傳微妙好躋攀。拆丁字起。□傳離俗樂然歸，□裹華陽更問誰。□若諾時常作伴，□違口契永難隨。□中玉兔行來晚，□裹金烏叫及時。□步能移仙舉應，□蓮五彩自然知。拆口字起。□儀攢聚結靈丹，□點元陽晃九關。□戶闡開無俗慮，□神安靜得真閑。□金間隔垂雲腳，□日交輝現本顏。□味瓊漿因爛飲，□君詩債片時閑。拆二字起。□人開悟悟終宵，□在行菴不照茅。□為官魔來故郡，□尋仙契結知交。□天母地通三要，□詫嬰嬌弄六爻。□動心清增慧力，□圭爛飲萬緣拋。拆才字起。□風清淨大乘功，□辦修持不落空。□炷心香關穴滿，□般槍法妙玄通。□乎者也非吾會，□月星辰在鼎中。□訣授傳如省悟，□蓮開後不愚蒙。拆家字起。□蟠虎遶助神翁，□化將來再遇風。□滅尸亡心意淨，□昇火降妙玄通。□乎者也為開導，□德清閑合至功。□勸于公并道友，□當早早出塵籠。拆龍字起。水雲蹤跡任飄颻，寶樹琪花好撼搖。鍊己勤修金玉洞，潛身投宿瓦磚窖。天關地軸蟠吾足，瑞氣祥光纏我腰。莫訝世間疏麴糵，且忻靜裹飲瓊瑤。遵依師父持三要，逗引靈童舞六么。直待風仙來下界，度歸蓬島永逍遙。海家活路不知空，長在洪波大浪中。日日捕魚招地獄，時時進艣背仙宮。因何卻得心悔過，遇我穿鑿勝良工。忻躍焚燒船與網，慈悲感動神與龍。海市呈空驚眾目，於中諕倒白髯翁。時當臘八生異象，希奇造化現來雄。龍虎遶蟠吟不盡，神仙出沒畫無窮。寶殿珠樓水搖蕩，瓊林琪樹氣浮融。跨鶴金童敲玉磬，登壇玉女擊金鐘。嘉瑞重重襯天闊，慶雲靄靄顯年豐。悟來赤鳳翅調金，倒把青牛尾秉銅。重遇重陽仙訓誨，冰清玉潔樂真風。臘八海市現寒空，虛無氣象杳冥中。紫霧化成蓬島洞，紅霞變作寶瓶宮。隋珠照海相連蚌，蜀錦牽船豈見工。風光搖曳奔山虎，雲彩橫斜出水龍。遙觀引鶴垂髫子，遠望披蓑策杖翁。乘鸞玉女異中異，撲象金獅雄更雄。便是坡公吟匪盡，直饒道子畫難窮。勸人回首投嘉趣，顧我修真鍊氣融。投玄幸悟無生理，救命能趖過世鐘。常有慈心扶眾溺，卻無俗念願家豐。慇懃進道絕纖慮，點檢行囊沒箇銅。掌握斡旋顛倒法，狂歌狂舞且佯風。萬頃琉璃襯半空，陰陽造化在其中。鵲橋橋度三山客，鸞輿輿訪九霄宮。希奇樓顯摘星手，玲瓏塔現不凡工。隊隊坎男乘白虎，群群離女跨青龍。背綰同心小小子，帽裹三簷老老翁。忽爾騰空飛鶴勢，偶然戲水巨鰲雄。相契內事山侗富，倒笑虛假石崇窮。性住命停昭且著，神清氣爽朗然融。慈悲句句如良藥，語話琅琅似擊鐘。罷鍊心魔并意亂，卻祈國富與民豐。願無僧愛投嘉趣，誓不慳貪積臭銅。三髻狂吟人莫笑，一般風害害風風。琅琅海市秀臘空，相次東坡十月中。瑞氣結成蓬島洞，彩霞捧出九霄宮。我來西高行教化，祥生北海顯仙工。躍嶺奔山投穴虎，噴雲吐霧戲珠龍。異常造化三終日，希奇驚倒一老翁。蓋因漁父網焚喜，感動天翁景變雄。詩匠賦詩詩有盡，畫工欲畫畫無窮。白叟黃童誠大悅，青天紅日顯明融。四皓嬉遊縱狂舞，八仙宴飲倒提鐘。外施功行神明祐，內鍊仲和道氣豐。持戒已無心犯戒，見銅怎敢手拈銅。奉勸後來學道者，慇懃謹謹繼予風。癸卯四月行化，道過福山，因借坡公海市詩韻以述懷，贈諸道友。馬風得遇治虛空，水養靈煙恍惚中。斡動玲瓏珍寶藏，剔開晃朗蘂珠宮。性好清閑并道德，教傳農士與商工。調和鼎內龍蟠虎，逗引鑪中虎遶龍。鉛精汞髓歸根蔕，女姹嬰嬌惜主翁。既悟無為真活計，肯持有作假英雄。專志投玄能離苦，虔誠索隱不憂窮。心便環堵攀原憲，腹長胎仙傲孔融。欽崇教主唐才呂，遵奉講師漢將鐘。常嘆一瓢為我累，寧思五袴傚他豐。九載曾修三澗雪，十年不把一文銅。誰繼重陽師父踵，丘劉譚馬闡家風。予行化芝陽，特承蓬萊道眾見訪，相別索詩，為借坡公韻，藏頭疊字贈焉。□仙說破萬緑空，□色色空眼界中。□下聞道必生怪，□我矜誇自有宮。□殿修完無用木，□金間隔不煩工。□巧難通水與火，□清易引虎和龍。□蟠虎遶投離女，□姹嬰嬌訪坎翁。□母清靈生異相，□貌威嚴別是雄。□哉雄哉真得得，□兮得兮赤窮窮。□究內事默而語，□話胎仙和且融。□融入妙開金口，□口傳玄扣玉鐘。□離傳呂呂傳王，□父傳予麻麥豐。□人儉已成仙契，□聖合賢惡鄧銅。□臭不如功行累，□功積行得仙風。黃邑修設黃籙，邀予作度師。既至，加持于全真菴。借東坡海市詩韻，以示道眾。□亡尸滅得觀空，□士農商好守中。□訣投玄無地獄，□談入妙有天宮。□祖純陽曾禱現，□父風仙昔嘆工。□斬七情嬰跨虎，□通一竅姹乘龍。□盈日吳顯黃婆，□昇火降助金翁。□翼生兮機莫測，□圭飲兮雌變雄。□今不羨陶朱富，□無相繼范丹窮。□有三丹千日鍊，□生五彩百骸融。□年罷用分茶盞，□紀捐持勸酒鐘。□遇隨緑行教化，□來勸世棄財豐。□合醬黃非是道，□觀心鏡不干銅。□流若悟山侗理，□帛如泥恰似風。拆虫字起。□□下天風仙王，□□哂我太荒唐。□□指予遊海島，□□訪覓?山陽。□□瞷看人業滿，□□教勸如春煖。□□從此網船焚，□□功尋不可緩。□□馬風到北溟，□□海市人總驚。□□天垂仙景異，□□千變萬化生。□□觀如蓬島上，□□道子難圖狀。□□吞吐物物奇，□□怎寫般般相。□□驚動海邊漁，□□諕心冤怎通。□□便焚罾與網，□□神喜天亦愉。□□恰似醉復醒，□□語話投機訂。□□性上問長春，□□清淨成丹鼎。□如點漆，出自重陽。□王度丘，劉譚馬唐。□訣傳玄內雲水，□然三髻來芝陽。□居環堵加持滿，□歷雲遊誰怕煖。□人報我望西高，□暮海市仍且緩。□喜呈祥在北溟，□看異景眾皆驚。□風特地來行化，□好依予戒殺生。□勸網焚船莫上，□論人形異魚狀。□命魚命命不殊，□審生前魚甚相。□下為魚犯甚漁，□魂冤債應難逋。□經懺悔非懺悔，□每改過天自愉。□灰整得醉中醒，□起善心善事訂。□盟盟誓不為漁，□魚戲海免湯鼎。拆目字起。□疊心琴虞舜王，□藏西歸復至唐。□教經文窮理看，□髻得遇鍊丹陽。□心性兮功向滿，□雲遊兮任寒煖。□急行兮闡善緣，□來線兮不稽緩。□喜爭言怕北溟，□喜爭言過悔驚。□喜爭言不造罪，□喜爭言戒殺生。□然焚網不船上，□日道裝非俗狀。□透自無名利心，□開豈有我人相。□觀漁者不為漁，□耕通債免還通。□中誓不言長短，□上神明自喜偷。□圭爛飲真心醒，□宿光臨妙言訂。□壬交會結金丹，□得皆因清淨鼎。拆三字起。□尸六賊怕心王，□遇風仙別母唐。□訣傳來修道德，□情削去鍊陰陽。□溪明月缺還滿，□曜清風涼且煖。□朋選擇氣須調，□語慈悲性且緩。□蟻穿珠入大溟，□火同鑪沒事驚。□重三光通久視，□知一大學長生。□喜就下不就上，□悟無形亦無狀。□回意馬聚精光。□綻心蓮生異相。□方人勸西高漁，□魂鰕命怎還通。□子四人焚大網，□靈生天天偷愉。□見海市轉增醒，□涯改作善言訂。□寧更屬好修仙，□斷塵緣鍊身鼎。拆三字起。

悟徹須憑遇，得遇須憑做。做徹清淨功，神仙自來度。遼陽高巨才，寧海曾携手。同日遇風仙，偏他不回首。天有三十六，地有三十六。天地入寶瓶，七十二候足。願救眾生苦，悲心日日多。上仙知我意，批出馬維摩。小小秦川道，迢迢近水邊。閑閑成恍惚，得得遇胎仙。玉液泛金船，玉性結金蓮。玉篆篆金鈺，玉韶韶金仙。六月嬰裹孩，呼霜帶雪來。馬風知得也，决定赴蓬萊。我有長生訣，今朝說與君。玉鑪三澗雪，金鼎一溪雲。誰是山侗友，今朝說與賢。青蓮池上客，黃鶴洞中仙。馬風戒斷酒，好喫生生韮。和韮也不喫，自在逍遙走。仰望凌霄花，看來好不好。時間依勢生，勢去成枯草。瘦則從教瘦，不許皮兒皺。鶴體與松形，正是林泉叟。皮皮皮皮皮，我又不識你。不若清淨乎，直究掉了你。悟徹是非海，出離生死關。人無息肩暇，我有終身閑。臨行更相屬，坑壍休深斸。學取馬風風，灰心明性燭。偶爾相會面，何須苦敬欽。路遙知馬壯，歲久辨人心。□□□□李，□□□□憩。□□□□憑，□□□□惠。□□志好志，□□欽常欽，□□口應口，□□心見心。□移并斗轉，□指遇仙亭。□與壬會合，□訣醉中醒。拆星字起。□計非尋俗，□□對茅亭。□起眉毛見，□誰悟醉醒。拆生字起。生前姦狡極，死後罪業多。決入鑊湯獄，難逃鐵網羅。孝子辦追薦，亡靈獲福多。決然離地獄，免得面閻羅。七祖超昇廣，九玄度脫多。携雲朝玉帝，跨鶴看參羅。玉簡躬身執，星冠點地多。青詞釆青目，黃道布黃羅。赴醮星冠廣，登壇月帔多。天尊齊和起，法事越修羅。滿空鸞鶴降，赴會聖賢多。符總簡圓備，雲軒上大羅。一陽初運動，一線始爭多。漸有春消息，仍無衣薄羅。修行行行廣，積行行行多。九轉丹烹鼎，六銖衣勝羅。□訣靈根種，玄言功果多。養成真玉貌，賽過摩?羅。常令心地善，未解厭塵多。棄假投玄趣，修真上大羅。心性常令善，塵情卻厭多。玄中搜妙理，洞裹看參羅。每恨行功少，常嫌身影多。倦開名利眼，不羨相甘羅。開懷明月下，快意清風多。道複唯麻布，漁巾作酒羅。惡者從今善，修仙漸漸多。將來朝玉帝，免得見閻羅。待士非凡俗，崇僧性不凡。再三須重道，決要敬麻衫。□□天極高，□□伈旱苗。□□仙應禱，□□霈三朝。入道十一年，常常搜己病。我欲做神仙，怎敢昧心鏡。我欲做神仙，怎敢行邪徑。我欲做神仙，怎敢迷塵境。我欲做神仙，怎敢受欽敬。我欲做神仙，怎敢忘性命。我欲做神仙，怎敢虧功行。功行兩無虧，神仙自來請。予因遊歷西北，抵華亭，化到李大乘，遂借喬君章韻以贈之，兼示道眾。□奉風仙誨，□每何處迂。□子遊地肺，□遠蓬島居。□乘理百骸，□華瑩四隅。□避妻男讎，□厭利名紆。□綸常作伴，□事豈能拘。□子能助道，□初勸化儒。□今尋霞友，□覓雲鶴徒。□兔飛烏健，□甲起庚呼。□壬發春柳，酉耀冰湖。□靈龍虎穴，□脉姹嬰娛。□道子雖巧，□了性怎摹。□指中秋月，□見真形圖。拆面字起。我雖未達者，常好靜與清。榮華非染著，不羨擁旗旌。信筆寫詩頌，意氣常錚錚。湛湛成恍惚，澄澄生杳冥。死灰比我心，槁木類我形。五行傳五藏，黑白赤黃青。烹鍊真鑪竃，寶結晃神京。懷玉人難曉，藐視公與卿。大道不難學，只恐無虔誠。勤行不可棄，抱守不可輕。解通玄又玄，眾妙入門庭。不惟龍虎伏，自有鬼神驚。同志日相訪，紫扉永不扃。靈芝常飽腹，豈比羶與腥。我因何所得，能固氣神精。期歸蓬島路，鸞鶴來相迎。玉女奏仙樂，殊無鄭衛聲。靈臺為靜國，雲收性月明。超然成羽化，豈與萬物并。奉勸學道人，不可外經營。百年如一夢，休戀利與名。心香常爇起，何必念仙經。但存平等行，清淨自然成。願人同我志，何患不長生。大慟悲紅葉，大笑喜頭陀。大志脫生死，大願拯沉痾。翻身離苦海，遠俗免奔波。有分修靈室，無緣過柰河。清中清姹舞，淨裹淨嬰歌。逗引神丹秀，隄防猿馬魔。

心清眠夢少，意淨瑞祥多。靈灧如紅錦，丹煙似紫羅。虎龍生羽翼，猿馬罷奔波。嬰姹成真樂，胎仙應物和。東有古精藍，西城近道菴。南山高翠嶺，北海大深潭。霞友玄中問，雲朋妙處參。人能清表裹，默默自然談。蓑結衣揉藍，身居物外菴。道包天地髓，氣運虎龍潭。常有農商至，寧無禪道參。願公當擲筆，早早悟清談。世網包名利，塵籠罩是非。採山尋藥去，慕道逐雲歸。立石閑垂釣，望人早悟機。若能懷遠慮，定是達幽微。擇術立身法，無過志讀書。讀書便及第，爭柰忒名虛。不若搜玄趣，修完大藥鑪。功成超達去，跨鶴赴仙都。嗟身常作觀，地水火風成。假合難堅固，真修易鍊烹。形神得俱妙，龍虎自然聲。響喨聒天地，心中性月明。心灰忘富貴，意靜樂清貧。堪作逍遙客，當為自在人。氣中閑養氣，神內更頤神。不著纖毫假，纔方得至真。大道勿難求，宜乎一志修。速當離火院，休要逐波流。不作蠅蝸客，堪為鴻鵠儔。自然通妙用，掌握內雲遊。物外絕貪求，清中得進修。木金三間隔，天地兩交流。菩薩為親眷，神仙作侶儔。青蓮池上客，黃鶴洞中遊。

養家受辛苦，學道應仙舉。養家著外求，學道向內補。養家墮輪回，學道免來去。本是一般人，只爭悟不悟。養家日日貪，學道常知足。養家為妻男，學道離塵俗。養家造罪業，學道成仙福。罪福各自招，天堂對地獄。養家受煎熬，道修無炙烙。家逼損精神，道鍊調經絡。家累墮黃泉，道成超碧落。養家學道人，自招苦與樂。家緣堪可戀，因何名火院。道若不可修，海蟾就榮顯。願人早悟斯，學道從長便。物外樂希夷，修完本來面。金枷悟來碎，玉枷惺來破。妙手解名韁，虔誠敲利鎖。迷津不陷身，慾浪難漂我。作箇離塵人，物外修仙果。不縱馬兒顛，不放猿兒耍。心意自不高，人我自然下。修鍊身中真，斷制身為假。東遇重陽師，西整丹陽馬。臨洮府推高武功，遣人賚書來終南祖菴邀請。予誓不乘騎，加之路遙，不克趨赴。作此以贈之。因遇無羈絆，通玄養慧苗。心神常坦坦，雲水任飄飄。疏散橫擔醁，優遊懶繫腰。不唯身自在，更得性逍遙。皓月照林霜，華軒放彩光。玉鑪生寶篆，金鼎釀瓊漿。禮數無拘束，平和得異常。豈思為家計，行道萬緣忘。勘破這屍骸，須當救度殼。直饒五馬榮，難牧三奇樸。滌慮滅三彭，洗心按三角。人皆貴名高，我獨驚超卓。辨鉛須滅汞，得汞卻生鉛。證佛得無量，修仙道有玄。仙佛歸一趣，道德在兩全。謹謹心寧貼，行持忘要堅。命清得長生，性靜能久視。命乃氣之名，性乃神之字。氣是神之母，神是氣之子。子母成真一，真一脫生死。食乞且糊口，身投清淨戶。四攸不成真，一氣堪為主。能將性月修，解把心琴撫。滅盡尸與蟲，免教苦中苦。朝也防心動，暮也防心動。鍊氣做生涯，頤神為日用。常交龍虎調，不使馬猿弄。堪為睡覺人，兔作夢中夢。識破四假身，修鍊箇真身。欲要成靈物，須當固本根。清閑無一事，疏散絕纖塵。已作逍遙客，兼為自在人。術法我不會，打坐我不愛。終日樂逍遙，終日占自在。觀天行大道，自然得交泰。本師傳口訣，無為功最大。鍛鍊這頑心，鍛鍊這俗意。心死情不生，意滅精自祕。心清氣自調，意淨神自喜。人能常清淨，決證神仙位。頓覺萬緣空，頓覺心開悟。心猿自然停，意馬自然住。龍虎自然調，神氣自然固。金丹自然結，神仙自然做。一身放落魄，衣掛兩三索。脫了妻男讎，免受利名縛。坐臥無羈絆，住行無依托。誰知落魄人，內隱踏雲腳。我有修仙術，說破人驚駭。淨裹撮乾坤，空中安鼎鼎。扳倒崑崙山；托起大陽海。山海變桑田，性命久長在。全真日兮金烏飛，全真月兮玉兔歸。青龍戲兮投虎溪，是不是兮孰得知。不悟無無迷有有，爭知有有卻無無。人皆著物物非物，我獨如愚愚不愚。得遇投真修妙果，玄中通曉些兒箇。尋思性命不由天，斡運陰陽全在我。一點靈光晃太虛，丹青妙手莫能摹。休將明月閑相比，有缺因緣怎類吾。賽過龐公勝陳七，俄驚生死忻然出。願賢守志莫忘初，定是前程子得一。口不念經經自念，足不登樓樓自上。家鄉悟徹好離鄉、心田耕了更無田。行也同時坐也同，大悲手段絕聽聞。救拔滯魄與孤魂，出離地獄入天門。大道身中物外求，火裹青蓮滴珠露。長在寶瓶為供具，慈悲心起常堅固。無鄉無里，有鄉有里。起慈起悲，普挈普提。不染不著，無為無作。常清常淨，真懽真樂。道大道大，無毀無壞。悟者得之，性命長在。脫塵離俗，通三悟六。養氣全神，永占仙福。清心淨意，養氣全神。功昭行著，得做仙人。惡死離死，好生修生。真清真靜，性住命停。酒色財氣，攀緣愛念。憂愁思慮，非道識見。清閑無事，逍遙自在。不染不著，得超三界。心清意靜，氣和神定。真息綿綿，靈光瑩瑩。無為無作，不染不著。命變霜毬，性通丹藥。道眼不明，心地不靈。別無他事，行道不精。同共修仙，萬緣一撇。不忘初志，旋添決烈。至死一著，直要做徹。命似清風，性如明月。我有一巵芳酒，待與知音同友。看來塵世忙忙，無似清閑野叟。落魄婪躭因酒，酒飲醉醒曾有。有人問我誰家，家祖扶風莘叟。祖諱覺，字莘叟。好飲長生仙酒，好向無中尋有。好禮自心為師，好做物外清叟。□張非為妙語，□舉世間談話。□句不如不話，□默默中妙話。拆口字起。史公得遇，得遇重陽。重陽傳授，傳授玄黃。玄黃至理，至理不忘。內持修鍊，外絕炎涼。水火既濟，日月交光。龍吟離位，虎嘯坎房。木金間隔，嬰姹圓方。刀圭爛飲，知味聞香。神丹結正，晃耀晶陽。風仙來度，顯出嘉祥。歌舞三日，辭別街坊。唯云歸去，趍赴蓬莊。復入菴內，奄然而亡。觀者雲集，事理匪常。一靈真性，班列仙行。

我無去就心何處，不搖不動三陽宇。一志超然不外求，萬事俱忘常內顧。自衒無拘落魄人，逍遙坦蕩樂清貧。身如野鶴無縈擊，意似孤雲無點塵。無功無法心打坐，閑是閑非耳邊過。人來請我求追薦，再三再四難阻面。環墻結夏應加持，日禱一齋非下賤。真經默念起慈悲，救苦咄開地獄門。孤魂滯魄脫枷鎖，狂歌狂舞亂紛紛。承斯功德得遷轉，祥雲引赴瑤池宴。我觀世事忒煞空，又把世人當酷勸。求財求財須重義，不義之財如刀利。不如照破事情疏，猛棄妻男大丈夫。莫忘初志休生退，日就月將如我輩。視無所見聽無聲，不視不聽得視聽。法體無形形自現，法鼓無聲聲自鳴。出門入戶自迎送，迎送往來通妙用。重陽傳授與山侗，我今轉付與諸公。自然霞彩通車軾，自然準望神仙職。到此不分西與東，何愁無分繼扶風。人還悟此玄玄理，方信蓬瀛指顧中。□然幸遇重陽仙，□我俱忘半拖袂。□冠不整效師家，□羊不食非邊裔。非邊裔，□訣傳來十三歲，□戟心腸久已無，□滅煙消三吉髻。□行大善起慈悲，□念哀人懃勸世。□靈無染永清清，□氣調勻常細細。常細細，□種丹田仙踵繼。□綿紬絹敵風霜，□惠貧人任破敝。□筆不侵利與名，□舌奚言犬與彘。□來靈物吐紅輝，□顯教門詩曲綴。□有鶴疏來請予，□寧對我專發誓。□其追薦救亡靈，□志可憐慈可惠。□神默禱本師真，□此申聞陰府詣。□下孤魂滯魄甦，□天超度如舟濟。□聲歌詠九皋禽，□有青鸞赤鳳唳。拆人字起。□色水流梁棟間，□烏月兔來處。□誠守道得真懽，□意常清通妙語。通妙語，□論傳玄鍾與呂。□訣復授王風仙，□侗得遇獲深趣。□觀玉姹洞中歌，□喜金嬰空裹舞。空裹舞，□年陝右居環堵。□來月往猿停馬，□滅煙消龍纏虎。□然牒發到山東，□德人來禱內補。□冠重整來追薦，□之加持報鄉土。□齊魂魄出黃泉，□歷雲遊歸紫府。歸紫府，□之雲鶴不我拒。□哉普救免輪回，□子超昇仙盡與。芝陽道友訪文登，非是尋芳覓翠榮。具說宰公投尺牘，邀予掌醮救亡靈。救亡靈，事最好，有些小事當分剖。惟恐後進相傚顰，趕齋赴醮不修道。不修道，怎了仙，了仙須鍊氣綿綿。倒捲轆轤燈樹落，斡旋宇宙性靈圓。性靈圓，當積行，引人回首歸清淨。慈悲援溺布橋梁，惻隱扶危立梯隥。立梯隥，作渡舟，度人物外做真修。柰何道友求追薦，孜孜禱我救陰囚。救陰囚，如何是，予乃無為清淨士。未嘗趁醮和天尊，不會登壇行法事。行法事，請黃冠，潔己登壇作內觀。予應加持處環堵，默禱本師天僊官。天僖官，重陽也，發嘆起慈行憫化。千重地獄枷鎖開，一切亡靈罪情舍。罪情舍，暨孤魂，同遊紫府入僊門。不夜鄉中得真樂，長春洞裹捧金蹲。重陽真人尋友，東遊寧海。三髻懶漢選仙，西訪長安。長安大道，如何者哉。堪放落魄，宜棄嬰孩。既通玄趣，當補形骸。抽添運用，次叙挨排。飛烏走兔，雙戲俱皚。煙消火滅，銳挫強摧。斷除煩惱，洗滌塵埃。心無染著，齒免??。金花要賞，玉樹栽培。火生慧草，水長靈荄。常教靈焰潑潑，無令神水潰潰。常教命燈明朗，無令性燭沉埋。尋訪同心同德，講論有倚有挨。三尸拜降方寸，六賊難會九垓。要斡旋壺中日月，須倒顛洞裹山隈。得自然愛慾星散，得自然人我星?。大藥清靈于玉鼎，胎仙歌舞于瑤臺。堪嘆利名之切切，堪嘆生死之哀哀。好把塵緣大家勘破，休教走骨時暫狂乖。決要鍊形如同槁木，決要降心有若死灰。異日丹成九轉，携雲同赴蓬萊。立身之法，分明說破。意馬牢擒，心猿緊鎖。戒斷慳貪，伏降人我。節慎語言，隄防口過。莫起風波，休生煙火。忙裹偷閑，鬧中趖趓。修仁蘊德，消災滅禍。退己進人，亦成仙果。十了功乃內事，非眼前境界，真清真淨，自然得之。項中霞彩流，眼中光明流，耳中沖和流，鼻中玉柱流，口中甘津流，心中真火流，臍下黃河倒捲流，木金隨波運轉流，自然天地兩交流，十分功滿性風流。擺脫名韁三島客，掣開利鎖十洲仙。長生路徑當修補，不死根芽好鍊烹。修心要廠長生客，鍊性當為活死人。鍊氣氣和神踴躍，修真真凈性玲瓏。專心學道須通道，堅志修仙決遇仙。誰知神秀過才秀，我覺心明勝眼明。心沒攀緣神彩秀，氣無凝滯性靈圓。水中焰迸三丹結，火裹蓮生一性靈。學道男兒無我相，修仙烈士沒人情。忘上博來心上悟，道中通得妙中玄。夢裹曾收無影劍，法中去了有情心。塵中無染心中悟，道上通玄性上靈。陰裹藏陽陽烜赫，命中養性性玲瓏。學道須憑心決烈，修仙全在志堅剛。石女吹簫鸞鳳舞，泥牛入海虎龍和。玲瓏玉姹敲龍角，惺灑金嬰跨虎腰。瑤池殿下青鸞舞，閬苑宮中白鶴飛。袖裹青蛇三尺劍，腹中白虎九還丹。青霞宮裹收紅雪，碧玉巖前賞赤松。心清意淨天堂路，意亂心荒地獄門。斡旋決仗無為力，造化全憑清淨功。一袖拂開沙世界，三丹結正大羅仙。捉住亙初靈底物，得觀元始本來真。六六陰消丹燦燦，三三陽聚性靈靈。雲根水骨歸金鼎，汞髓鉛精聚玉鑪。速把我人山放倒，急將龍虎穴衝開。踏碎龜蛇真活計，和調龍虎好生涯。若要姹嬰雙戲鼎，須教日月兩同宮。鼎內精金生五彩，鑪中美玉結三光。兔走烏飛投氣海，龍吟虎嘯入神京。心猿緊鎖丹無漏，意馬牢擒性自明。降住天關并地軸，斡旋坎虎與離龍。猿顛馬劣難成道，虎遠龍蟠易見真。心中事少憂愁少，性上塵多疾苦多。有有有中非有有，無無無裹有無無。鈺因與僧燭律師、殿試范壽卿，於郡城之北三教堂，一日焚香宴坐，有王大師抱琴而來鼓之。日昃，作琴操《歸山操》，蓋鈺有歸真之意也。能無為兮無不為，能無知兮無不知。知此道兮誰不為，為此道兮誰復知。風蕭蕭兮木葉飛，聲嗷嗷兮鴈南歸。嗟人世兮日月催，老欲死兮猶貪癡。傷人世兮魂欲飛，嗟人世兮心欲摧。難可了兮人間非，指青山兮當早歸。青山夜兮明月飛，青山曉兮明月歸。飢餐霞兮渴飲溪，與世隔兮人不知。無乎知兮無乎為，此心滅兮那復疑。天庭忽有雙華飛，登三宮兮遊紫微。癸卯歲，師父丹陽真人，一日俄肆筆而書，名曰《委形贊》。是歲果蟬蛻，故集於是。衛身之光，照耀非常。衛身之獸，風雲前後。大哉登真，委形而壽。紺髮青眉，紅頰素肌。如龍換骨，如蟬蛻皮。不作易性，奚為空衣。兀然若睡，臥簣而歸。大哉登真，路入青溟。麟隨絳節，鳳撁朱軿。嗚鸞珮玉，履虛步雲。超受真誥，上登玉宸。天路何長，天人飛翔。摐金拊石，散花燒香。聲動三界，眾來十方。群魔欽仰，六丁驚遑。靈穎斯成，幸無災螟。卻顧松栢，非為遐齡。山有時崩，海有時田。長地久，永為列仙。天地日月父母恩，不能使我脫沉淪。弟兄姊妹暫相識，妻妾兒孫愈不親。幸遇風仙傳秘訣，致令馬鈺得良因。斷情割愛調龍虎，絕慮忘機產鳳麟。玉內生金丹結寶，水中養火氣安神。師恩深重終難報，誓死環墻鍊至真。

山侗一願報師恩，物外生涯世罕聞。鍛鍊玉鑪三澗雪，修完金鼎一溪雲。蛟龍宜向火中溉，猛虎堪於水裹焚。一粒神丹光透璧，不神神彩獨超羣。山侗二願報師恩，立誓修行志鍊心。火焰滅除火養木，水銀枯盡水生金。木金三間通玄路，水火同流結寶岑。久視大丹成不漏，携雲歸去絕昇沉。山侗三願報師恩，鍛鍊靈胎在玉京。鉛汞烹煎先有驗，虎龍交媾豈無聲。三光並秀超三昧，五嶽同峰出五行。三五丹成真造化，自然雲步訪蓬瀛。山侗四願報師恩，天地收來入寶瓶。日月山川添壯觀，虎龍嬰姹得安寧。清輕濁重陰陽正，博厚高明品物靈。赫赤丹成全性命，超然跨鶴過天庭。山侗五願報師恩，酒色氣財誓不侵。便把日烏先趕退，次將月兔更牢擒。月輪重顯無圓缺，日色增輝沒縮沉。功滿丹成何處去，得超雲漢絕陽陰。山侗六願報師恩，坦蕩逍遙不惹塵。識破假軀端的假，研窮真性的端真。方知可道非常道，始覺不神所以神。清淨丹成乘赤鳳，大羅天上賞長春。山侗七願報師恩，掌握虛無死水銀。滿目牛羊當道臥，一軒風月證人純。清清淨淨難迷假，淨淨清清易見真。龍虎丹成無九轉，自然永永做仙人。山侗八願報師恩，返覆陰陽仗鍊烹。火降水昇拋雪浪，龍吟虎嘯發雷聲。玉鑪瑞雪重重結，金鼎祥光靄靄生。無價丹成無老死，長生路上法身輕。山侗九願報師恩，意淨心清路坦平。便把無為為造化，不憑有作作經營。恰如逗引龍和虎，還似般調姹與嬰。活樂丹成蓬島去，和公師叔遠來迎。山侗十願報師恩，劈碎金柳玉枷情。久視門中修久視，長生路上得長生。昏昏默默澄澄湛，杳杳冥冥淨淨清。響曉丹成蓬島去，重陽師父遠來迎。利名場上沒縈牽，人我叢中絕焰煙。舉意遊山山嶺上，興心樂水水雲邊。往來飄逸孤如鶴，去住安閑靜似蟬。據此逍遙能有幾，從教人道活神仙。人人休惜一文錢，好與貧兒且結緣。暗暗還賢增萬倍，明明助我養三田。捨慳自是開心地，割愛方能達妙玄。一日悟來離苦海，逍遙物外共修仙。道人活計不相侵，各自衣飡各自尋。莫為閑言閑鬥氣，休爭俗事俗縈心。搜玄絕慮龍隨虎，索隱忘機水養金。清淨色身全法體，一爐丹熟步瑤岑。神仙要做戀妻男，忙裹偷閑道上參。清淨門庭無意認，婬情術法入心貪。欲求家道兩全美，怎悟寂寥一著甘。莫待酆都追帖至，早歸物外住雲菴。一身便做箇丹丘，於內常常雲水遊。離坎交宮真子午，甲庚易位沒春秋。五行四象皆無用，三島十洲卻有由。功行無虧雲鶴引，大羅天上列仙儔。禁煙禁火禁心猿，真息調來永永綿。雲水不遊芳草徑，身心豈著杏花天。為人勿作墳中鬼，學我能修物外仙。異日大丹成九轉，騰空何必打鞦韆。六旬有四卦將休，猛悟灰心離俗遊。訪我搜真歸正覺，搜玄索隱做持修。頭分丫髻雲霞友，手顯擎拳風月儔。稽首更明珍重理，自然得去赴瀛洲。□公物外好生涯，□火相逢結大砂。□女盤桓看大藥，□牛哮吼戲靈葩。□雲鋪地丹鑪赫，□子觀天碧眼華。□有三生君省悟，□中無事步煙霞。拆段字起。寧海長春菴主姜公，同眾道友憐予行步艱難，造一奚車。工既成日，就福山來投，故作是詞以報焉。青牛白鹿與黃羊，穩駕雲輿晝夜忙。運載乾坤常會合，推般日月永交光。法輪響喨投玄窟，雲輅玎璫入道場。九轉功夫如省悟，自然得繼馬丹陽。崑嵛三髻馬風歌，得遇修仙厭事多。我處無為酬本願，人求追薦苦相魔。加持助醮居環堵，救拔亡靈上大羅。滯魄孤魂誠有幸，一齊超度喜無過。一從得遇樂清貧，忻住環墻怕惹塵。鍊氣氣和神戀氣，頤神神爽氣安神。宰公請我求追薦，小子慈心奉善因。救拔亡靈超上界，孤魂滯魄總朝真。你是何人，我是何人。與伊家、元本無親。都緣媒妁，遂結婚姻。便落癡崖，貪財產，只愁貧。你也迷塵，我也迷塵。管家緣、火裹燒身。牽伊情意，役我心神。幸遇風仙，分頭去，各修真。師父重陽，真箇真師。教馬鈺、專做貧兒。生涯清淨，活路無為。應撫心琴，調龍虎，飲刀圭。誓不山東，緣在關西。且和光、混俗隨時。笊籬閑把，惟望人知。願不蚤歸，休空過，疾修持。未至丹陽，怎敢為師。對同流、說破些兒。長生妙處，似有施為。聚五彩雲，五行氣，五方圭。酉雉生東，卯兔生西。是木金、間隔之時。淨中意會，清裹心知。願早清心，早淨意，早行持。物外飄蓬，餒在其中。驀然聞、撞動齋鐘。殘餘求乞，禱告玄宗。念出家兒，無家地，道家窮。麻麥充餐，消滅尸蟲。覺虛心、實腹和沖。嬰兒跨虎，姹女騎龍。在虛無中，來無跡，去無蹤。悟道翛然，出世因緣。但聞人、修建齋筵。長舒臂膊，立在傍邊。便乞殘羹，覓殘飯，度殘年。無恥無羞，滅火消煙。便留心、搜妙搜玄。闡開玉蘂，攢結金蓮。覺氣神清，精神秀，做神仙。教去當除，爭辦齋厨。弟兄懣、錯用功夫。不如休歇，早認元初中便覓雲根，尋雲腳，履雲衢。喘息如龜，似有如無。覺仲和、來往寬舒。斡旋山嶽，呼吸江湖。得產仙胎，成仙質，赴仙都。不爇沉香，閑爇心香。布仁風、處處聞香。人人向善，箇箇崇香。願處無為，常清淨，自然香。妙洞雲香，虎嘯噴香。更龍吟、吐出馨香。玉為寶篆，金結丹香。得赴蓬瀛，超三界，獻真香。雖處雞群，如鳳積毸。自丁令、化現如斯。霜毛朱頂，玉羽瓊肌。唼太湖萍，潭鼻栗，唳雲霓。朝戲芝田，夕飲瑤池。待王喬、來控當歸。舞昊市顯，乘衛軒奇。便指蓬壺，朝金闕，赴丹墀。顏貌蒼蒼，髭鬢斑斑。愈愚迷、嫉妬貪慳。不憂自己，撫謂妻男。便巧心生，無心肯，放心閑。苦海波中，火院常躭。運機謀、積業如山。不求大道，一向癡頑。筭有誰知，修仙易，養家難。造惡之人，兇橫無過。細尋思、最易柰何。生遭官法，死見閻羅。向獄兒囚，確兒搗，磑兒磨。積善之人，恭順謙和。細尋思、卻總輸他。難收黑簿，怎入刑科。更神明祐，家門慶，子孫多。六月嚴凝，臘月炎蒸。這真功、顛倒分明。陽中陰極，陰裹陽生。出五行中，誰行到，我行程。萬朵金蓮，火裹常榮。水中看、紅焰昇騰。兩般攢聚，一性圓成。便戴三花，梳三髻，禮三清。奉勸清河，酷告彭城。暨諸公、休苦勞神。速離火院，早出迷津。縱水雲遊，歸物外，作閑人。端的修行，洗滌心塵。以雲朋、霞友為親。研窮久視，講論長生。便悟玄玄，通妙妙，得真真。布施非凡，出俗因緣。捨嬌兒、入道搜玄。人人稱善，箇箇稱賢。便遠揚名，名揚遠，出秦川。父母深恩，要報聽言。我人除、擒捉心猿。氣通八脉，功滿三田。救九玄尊，七祖父，共成仙。三髻山侗，嘆箇樊公。販淄礬、苦海波中。要除煩惱，助一帆風。便棄繁華，離燔火，出凡籠。真箇逍遙，真不迷蒙。守真清、真爭真功。真真相濟，真性玲瓏。便得真風，成真趣，顯真容。昨日官人，今日仙儔。悟浮生、水上浮漚。忽生忽滅，難保難留。便做風狂，成風雅，騁風流。心意清閑，雲水遨遊。以氣財、酒色為讎。法名得得，道號休休。認本來如，無來去，好來由。但願人人，識破浮生。速抽身、猛棄塵情。休妻別子，絕利忘名。便灑然惺，豁然悟，頓然明。虎嘯龍吟，氣爽神清。做真修、汞鍊鉛烹。心平行滿，丹結功成。得跨雲霓，朝玉帝，住蓬瀛。休問因緣，各做修行。古人言、兩句堪聽。人人有分，箇箇圓明。但事情疏，心清淨，達長生。元氣盈盈，大法成成。創初觀、日月停停。光輝瑩瑩，龍虎平平。覺本真真，常寂寂，永寧寧。此箇知宮，本是神仙。外修持、錯了因緣。聽予勸化，索隱搜玄。便棄繁華，離塵境，訪林泉。淨意清心，耕種丹田。更常常、鍊息綿綿。命燈燦爛，性月團圓。待行功成，超達去，得昇天。白水馮公，寧海扶風。更淄陽、長老仙訪。三人一意，一志三通。便勦妖魔，擒猛虎，捉蛟龍。俗慮俱忘，真氣和沖。得自然、曉達靈蹤。金丹燦爛，玉性玲瓏。待行功成，超上界，住蓬宮。奉勸書生，早悟浮生。捨榮華、物外遊行。無思無慮，無愛無憎。便縱閑心，尋霞友，訪雲朋。常處常真，常爭常清。做修持、自是靈明。鉛為汞藥，汞乃鉛精。鍊大丹成，乘鸞去，赴蓬瀛。猛悟無常，頻絕慳貪。脫輪回、戀甚妻男。出離火院，放肆婪躭。更頭如蓬，面如垢，語如慈。萬事俱忘，志鍊行菴。滅尸蟲、敷布雲曇。幽微窮究，道德相參。便講玄玄，搜六六，論三三。悟徹陽元，便把陽牽。要陽陽、徹地通天。陽穿八脉，陽透三田。覺一陽周，一陽就，一陽全。水養靈煙，火養靈泉。更靈靈、真秀相傳。靈砂無漏，靈物牢堅。便結靈光，成靈寶，做靈仙。大悟之人，能放心閑。棄利名、愛海恩山。食無求飽，居不求安。更不狂思，不下忽，不高攀。協氣橫橫，甘露珊珊。用牛羊、車載循還。坎離交結，龍虎盤桓。得至精微，水精熱，火精寒。誓戒肥甘，欣乞餘殘。以惺惺、變作癡憨。不居方丈，不住華軒。把浴堂來，為睡室，且彎跧。外樂無心，內養真顏。嘆塵中、獨占清閑。將來功滿，離了凡間。向大羅天，雲霞洞，列仙班。詞名本是燕歸梁，無理趣、忒尋常。馬風思憶祖純陽，故更易，悟黃糧。百年一夢暫時光，如省悟，棄家鄉。常清常爭處真常，累功行，赴蓬莊。董宣強項豈尋常，如鷰頷，即非殃。掀髯虛長不名瘡，無破處，又何妨。道家貧後計多方，無腋袋，用皮囊。搘頤懸掛度炎凉，裹面有，萬般香。密密相傳理最深，向水裹，自生金。箇人無口解哦吟，能雲步，曳雲襟。尋思今古修仙道，今如古，古如今。古今難得遇知音，知音者，似予合。紫極宮加持，忽聞左右宰褚之聲，因作是詞。萊州道眾修黃籙，各各虔誠。無不專精，邀我加持默念經。救亡靈。柰何鄰舍屠魁劊，不顧前程。宰殺為生，猪痛哀鳴不忍聽。最傷情。彭城兄弟皆官樣，富貴之家。酷好榮華，未解回心悟落花。路途差。吾親若肯搜玄理，別有生涯。鑪鍊丹砂，大藥燒成進彩霞。泛仙槎。吾親叔建并長吉，兩箇同監。未解婪躭，來往奔波名利貪。似癡敢。勸他早把元陽整，戀甚妻男。卓箇雲菴，一句玄言匪俗談。離塵參。世傳斑竹佳人淚，語話皆非。因擊三尸，血染斑斑事最奇。馬風知。專投正直無私杖，休笑輕微。最好閑携，屏盡妖魔玉性輝。赴瑤池。願君粧點逍遙客，鶴膝同隨。閑步雲霓，笑傲清風明月谿。樂希夷。海蘆尚有呂二節，陽數明知。與道相宜，好伴雲遊風馬兒。莫推辭。念身破舊如茅舍，雨漬風掀。惹火招煙，鼠竇蛇鑽柱腳偏。悉牢堅。遇師變作銀霞洞，修整雲軒。懸掛珠簾，賞翫光明不夜天。決成仙。悟來修鍊身中寶，不騁髯掀。唯喜沉煙，施布仁風無黨偏。願心堅。勸人識破浮生夢，戀甚華軒。更不觀簾，隨我扶搖入洞天。做神仙。我因醉裹曾疏脫，誓不啣盃。識破浮財，氣不閑爭色怎埋。免非災。重重得遇修行做，洗滌靈臺。保護靈胎，直待靈珠變箇孩。赴蓬萊。前生不種今生福，求乞街前。凍餒述邅，心似湯鍋沸鑊煎。願哀憐。明明捨一文錢與，暗暗還賢。最大因緣，自古慈悲總做仙。不虛言。茶來酒去人情事，匪道根由。惟獻惟酬，酒去無茶回奉休。便為讎。憐貧設粥非求報，建德如偷。更好真修，定是將來看十洲。步雲遊。恤飢共設三冬粥，稽首諸公。但願家豐，些小慈悲米濟窮。好那容。道心長在常行善，性命圓融。自是心通，縛馬擒猿引虎龍。赴蓬宮。世人箇箇便宜愛，爭要便宜。鬥使心機，贏得便宜卻是虧。少人知。勸他好把便宜捨，建德施為。非是愚癡，暗積洪禧達紫微。做仙歸。浮雲聚散如財物，不義之財，休要貪來，那底招殃惹禍災。好生乖。不如心地行平等，各不傷懷。遠勝持齋，定是將來免落崖。赴蓬萊。三冬設粥宜長久，歲歲如然。惻隱心堅，種下今生真福田。不虧賢。雖然出了些兒米，獲福無邊。積行功圓，定是將來證果仙。上青天。齋前收拾行香火，供養飢貧當辦辛勤，決定於中隱好人，莫相輕。我今已得真消息，說與人聽須要虔誠，恭謹如同祭祀神，遇真真。街頭凍餒求乞者，歡喜哀憐。供養如仙，惟恐中間隱聖賢。要精專。勝如修建十壇醮，別種因緣。福行周圓，定是將來步碧蓮。去朝元。三冬設粥當周急，飢者堪憐。美事堪傳，他處人聞此善緣。亦如然。濟貧拔苦慈悲福，功德無邊。勝爇沉檀，定是將來得上天。做神仙。當厨聽取扶風勸，煮粥休稀。稠厚些兒，慎勿謾他人肚皮。起慈悲。朝朝日日心休倦，好趁辰時。兼解寒威，積此真功莫要虧。得洪禧。慈悲道友憐貧乏，設粥三冬。總獲真功，更啟虔誠有始終。逐年供。惠而不費人聞得，但願家豐。肯濟貧窮，管取將來不落空。赴仙宮。千門萬戶人聽勸，好結良因。恤念飢人，共設三冬粥濟貧。福彌臻。一抄半撮慈悲米，功行非輕。遠勝看經，惻隱之心達玉京。注仙名。風刀雪箭三冬苦，當恤貧兒。身上無衣，口裹無飡常抱飢。忒孤恓。甲人人正好修功德，當起慈悲。拯溺扶危，設粥都來百日期。立仙梯。冬天設粥益利甚多，煩孫公副正留心，無令斷絕。甚荷。奉呈小詞二闋。三冬設粥來宮觀，善事光臨。休起愁心，悟取慈悲行最深。足人欽。休生倦怠常寧耐，勝爇檀沉。妙處閑尋，水火相生玉裹金。上瑤岑。孫公副正居何處，紫極之宮。待客謙恭，高下相看動己躬。似張弓。勸賢早認真修鍊，斡運靈宮。省可恭恭，錦箭如絲射寶躬。不須弓。緣遇離苦海，修真寂真寥。向真風裹、捉真飆。種琪瑤，真真瑞滿青霄。引真箇玉兔，真箇金雞，自是能消。更收聚、真龍真虎繚繞，真象肯偏饒。真恍惚，真彰昭。見真嬰、真姹相招。訪真離、真坎真處，要真真、相濟服靈苗。忽結亙古真容，因真清淨，功力和調。蓬島去，拜禮重陽師父，永逍遙。以下十一首詞牌均為『瑞鷓鴣』。以下二十四首詞牌均為『行香子』。以下二首詞牌為『燕歸梁』。以下二十二首詞牌均為『添字醜奴兒』。

同流宜鬬修行，鬬把剛強摧挫。鬬降心忘酒色，財氣人我。鬬不還鄉，時時鬬悟清貧，逍遙放慵閑過。鬬要成功果。鬬沒纖塵，闕進長生真火。鬬鍊七返九還，燦爛丹顆，鬬起慈悲，常常似鬬無爭，鬬早得携雲朵。雲中子，是蘇公，聽予休要頭髼鬆。頂華陽，巾九峰。當行化，代山侗，雲遊西北訪崆峒。闡善緣，立教風。馬風子，未通玄，性昏識昧不翛然。倚仗予，枉了賢。聽予勸，莫推延，速當離我便參禪。就有道，而正焉。離塵網，出凡籠，髼頭垢面類愚蒙。眼如盲，耳如聾。金為箭，玉為弓，木人射透水晶宮。赴蓬瀛，玉路通。志為劍，慧為刀，石娥劈玉見金鼇。戲青蓮，躍碧濤。刀圭飲，勝香醪一六三公子著緋袍。擊雲腰，萬萬遭。王待詔，善傳神，日常心意在他人。便都忘，自己身。如省覺，出迷津，逍遙坦蕩囉哩□。樂清閑，得悟真。休執拗，莫癡頑，休迷假相莫慳貪。休起愁，莫害慙。聽予勸，訪長安，逍遙坦蕩得真懽。守清淨，結大丹。休執著，莫貪求，心頭休要起閑愁。住行處，常自由。能如此，應真修，擒猿捉馬鍊霜毬。行功成，赴十洲。張都料，最奔波，蓋因手作忒僂儸。惹僂儸，沒柰何。聽予勸，離巢窩，閑閑閑裹鍊沖和。得真修，上大羅。張謙天，慕子遷，李公實等戀家緣。怎生得，通妙玄。離俗海，水雲邊，會仙莊上種金蓮。行功成，性月圓。炎炎火，滚滚湯，中間一點武清涼。更玲瓏，分外香。生祥瑞，吐祥光，瑞祥光彩結紅霜。產胎仙，現玉皇。外休著，外休搜，外邊竝沒好因由。外無真，外事休。內堪補，內堪修，內中清淨水雲遊。內光明，內貌周。隴州蕭防判，言將來宜人分免，是兒是女，有無災難，索詞。好性子，好性懷，不須香火不須齋。戴雲包，免了災。內修箇，不凡胎，忘機絕慮屏塵埃。產靈童，有大才。埋光好，好補骸，骸無破漏固靈胎。胎清清，清箇孩。孩兒耍，耍得乘，乖疏偏怕色和財。財色無，無地埋。知縣女，箇真真，年將二六樂天真。敢求乞，任求真。天賦性，慕修真，將來功滿內全真。跨祥雲，禮上真。靈壽杖，寄何人，隴西節副撥紅塵。剔開道，離苦津。常携執，永為親，擒猿捉馬氣和神，挑圓相現本真。靈壽杖，獻夫人，撥開世網剔開塵。助行步，出愛津。打有著，拄為親，敲昏琢暗永清神。挑明月，顯至真心平等，壽延長，修完七寶聚三光。悟全真，萬事忘。玉花綻，金蓮芳，馨香滋味滿齋腸。行功成，現玉皇。玄中妙，沒言傳，勸君休縱馬猿顛。爇心香，達聖賢。聖賢喜，賜良緣，暗中細細剔根源。性靈靈，得做仙。長壽酒，安樂盃，能醫百病正當時。助清吟，樂道歸。將進酒，鳳□盃，香山會上惜芳時。醉仙吟，月下歸。擒雲馬，縱雲驂，行歌蹈舞放婪躭。任傍人，笑我惑。明六六，悟三三，三三六六味香甘。廣收拾，不屬貪。□訪庚辛成造化，□常清淨童顏。□哉表裹得翛然。□生真水紖，□去復牽還。□子投賢賢不面，□菴辱教來干。□分修鍊在三關。□人真宿契，□悟放心閑。拆木字起。□玉往來神氣住，□翁穩跨青騮。□風譚氏與劉丘。□心歸正覺，□箇本環洲。□火相生鉛汞結，□人已達清幽。□侗不日上雲頭。□風牢把捉，□下好吞鈎。拆金字起。我當初，為菴主。勤勤接待，雲朋霞侶。時時地、疏遠塵緣，漸漸成覺悟。悟心開，便得遇。本師遣我，專來化度。闡妙玄、穿鑿愚迷，要薦歸蓬府。善芽生，為菴主。終日相倍，不凡之侶。得自然、獲種良緣，覺心頭開悟。心頭開，決遭遇。端的修持，更憑師度。應仙舉、功行無虧，跨雲歸紫府。遇風仙，論長便。棄掉妻男，不宜再面。向物外、坦蕩逍遙，離眾生識見。大丈夫，志勇猛。肯為酒色，氣財荏苒。仗慧刀、割斷攀緣，修胎仙出現。解名韁，敲利鎖。愛海恩山，一齊識破。棄家緣、路遠三千，似孤雲野鶴。有勝心，忒煞大。今日對眾，須當說過。啀寂寥、忍辱清貧，更不許兩箇。馬風風，風得好。擺脫家緣，無煩無惱。自今後、不做猖狂，便一心辦道。淨神鑪，清丹竈。鍊汞烹鉛，屏除陰耗。一陽生、大藥靈靈，有分居蓬島。初出家，訪道友。恰似猛虎，下山遊走。未曾經、鍛鍊頑心，輕觸著哮吼。衒多能、誇好手。抄錄名方，專行拯救。平胃散、雖則全無，窮氣藥煞有。法燭兒，任來爇。無我無人，煙消火滅。專修箇、忍辱神仙，肯是非分別。無嗔怒，無喜悅。拍拍塞塞，滿懷冰雪。自然得、心地清涼，怎教我發熱。搜己過，搜己過。自入道來，別無大過。只不合、說破玄機，是十分罪過。自知過，自知過。要免前□，將功補過。處無為、心起真慈，望聖賢恕過。一蓮池，二霞友。三松四檜，五株垂柳。卓環墻、圍遠雲菴，屏繁華內守。青龍飛，白虎吼。玉姹金嬰，自然清秀。超造化、結就神珠，待聖賢來成就。論長安，多美事。端的日有，三仙向市。滿城人、半做經商，半修鍊真氣。壽長人，最多矣。因知罪福，早閑心地。興善緣、年例何如，見千道會起。長真兄，劉丘弟。長生長春，法親同輩。顯懶衣、體掛鹿皮，本師教恁地。弟雲包，兄丫髻。早悟三覺，一通明義。我願心、普化群迷，拯內容出世。隴西公，苦得別。六月鑪頭，掉鎚打鐵。養渾家、都要清閑，獨自受炙熁。火燒瘡，汗滴血。萬苦千辛，何時是徹。馬風風、誘引回頭，向道門中休歇。悟冤親，猛離別。男兒志氣，斬釘截鐵。水雲遊、誓不回眸，趖火院逼熁。得清涼，無汗血。清淨玉壺，自然瑩徹。覺亙初、一點靈靈，絕塵緣心歇。這程公，頓然悟。家有六子，六賊之數。細尋思、總是冤家，便不宜團聚。棄紗巾，冠戴取。捉住馬猿，易調龍虎。待一朝、丹藥靈靈，跨祥鸞歸去。周官人，家豪富。長安通檢，最為上戶。十年間、興廢何如，無劄錐去處。嘆利名，不堅固。使我灰心，轉生開悟。行大道、一志無移，修不來不去。君樂山，予樂水。樂水樂山，筭來何濟。都不如、淨意清心，鍊沖和真氣。坎離交，木金戲。產無影姹嬰，五明宮裹。便頓覺、丹結靈靈，得真懽無比。早來因戲水，頓釋其非，復作此詞，以示堂下。恐有執著者。李宜僧，僧學道。道要玄機，日常尋討。討論得、常淨常清，清心意最好。好降心，心塵掃。掃除淨自是，通明祕奧。奧旨在、走玉飛金，金玉結丹寶。修行人，先禁眼。見他婦女，不宜顧盼。牢擒捉、意馬心猿，休緩縵緩縵。我人除，事情簡。清貧柔弱，逍遙散誕。謹遵依、國法天條，永不犯不犯。李法師，聽予勸。休苦哀人，自先救援。把心燈、剔正光明，照箇中宮殿。大丹成，功夫徧。惺灑靈童，自然出現。等紫書、玉韶來宣，訪瑤臺閬苑。大丈夫，真烈士。斬釘截鐵，一心無二。做修行、誓不還鄉，遇危難發志。清淨中，玄妙至。日月交光，虎龍參時。飲刀圭、保養神丹，應重陽奧旨。侯姑姑，心開悟。六旬有九，纔方修補。眾人言、晚了時光，馬風道未暮。氣不斷，神可固。先把馬猿，用功擒住。自然得、性命停停，管成仙歸去。皮張仙，修造主。一身兩役，兼為化主。修菴舍、獨辦一間，禱長安施主。論修行，分賓主。悟取氣神，與身為主。是性命、速了根源，做蓬萊洞主。李先生，忒執拗。全真堂下，最難訓教。學修行、不尚扶犂，道我咱偏好。再三勸，再四告。認取五色祥雲，自然耕道。種紫芝、燦爛靈光，便得歸蓬島。做修行，細搜刷。清淨家風，便是大乘妙法。下無為、無作真功，心鏡上摋抹。自然明，自然達。把九玄七祖，盡行救拔。向蓬瀛、坦蕩逍遙，冠裳似菩薩。箇青牛，引白犢。向曹溪深處，往來相逐。更時時、臥月眠雲，疎凡間草木。餐三陽，投九畜。子母溫柔，免勞看牧。待一朝、得赴蓬瀛，顯本來面目。風姑姑，懷祕奧。意淨心清，頭頭是道。自然得、真樂真懽，竝無些煩惱。不謟詐，不倨傲。玉花叢裹，結成金寶。便等候、紫詔來宣，應通明仙號。孫先生，能放下。兀兀騰騰，通真棄假。處心與、萬物無私，略無些謟詐。樂清貧，得清雅。逗引靈童，惺惺灑灑。到如今、好結善緣，水雲遊行化。嘆浮生，心灰盡。小昊解元昆仲，少年清俊。又爭知、半月中間，便一齊殂殞。人還悟，人還省。撇下家緣，完全性命。真清淨、說免輪回，得長生有準。郭姑姑，男子志。割?塵情，畏其生死。遠本夫、縫合陰門，自古今無二。慎其終，如其始。自有聖賢，暗中提爾。處無為、清淨徹頭，同麻姑居止。嘆箇人，破舊?。不顧危亡，更把道門相玩。尚由自、不悟前愆，怎免他大難。聽予言，休著絆。恩愛塵情，一刀兩段。銷舊業、再做修持，博馬風照管。頭如蓬，面如垢。萬事俱忘，心無塵垢。恣情慵、放肆婪躭，乞殘餘展手。幸知無，寧著有。無無亦無，神丹無漏。訪蓬萊、功滿三千，得縵垂雲袖。薄待詔，能捏塑。誇妙手奇功，不曾停住。騁精神、漉水拖泥，為養家之故。心還省，性還悟。閑閑供養，本真父母。淨清中、結就神丹，跨青鸞歸去。楊待詔，塑得好。弄泥弄水，何曾養浩。休廝鬨、休乞詩詞，好留心向道。細研窮，細尋討。淨裹清中，自通玄奧。氣神精、無漏丹成，跨雲歸蓬島。薄丈丈，薄丈丈。八旬有四，因甚發心修養。看重陽、文集全真，得知些味況。勿言老，休壽相。外貌蒼蒼，內容倜儻。氣不斷、亦可修持，速澄心為尚。馬姑姑，復歸去。日用無為，清閑養素。休講論、女姹嬰嬌，更虎龍鬥處。屏塵緣，得真趣。火滅煙消，氣神堅固。內雲遊、功滿三田，上蓬萊仙路。獨自固，修園圃。踏畦踏瓏，即非行步。把玉鑪、倒捲靈波，又何曾手舉。澆灌頻，芽甲吐。漸漸馨香，滿園堪覩。蘂珠宮、迸出霞光，效神翁歸去。學修行，如採藥。携箇清淨籃兒，竝無染著。向白雲、深處遊行，又何曾用钁。呼青鸞，引白鶴。踏開寶陸，自然輝霍。見九轉、一粒丹成，便收歸碧落。處孤清，內耕種。心意安閑，不搖不動。杳冥中、見箇金牛，向溪田深?。清雨降，紫芝聳。赤鳳烏龜，前來看供。麻麥結、黍米神珠，上碧霄進貢。養家時，甚情況。被妻男逼得，有如心恙。競利名、來往奔波，忒勞躟勞躟。學道來，常坦蕩。除性命二字，別無妄想。占清閑、自在逍遙，好豁暢豁暢。予在終南，居於環堵，颵腿赤腳，竝無火燭，相僅六年矣。瞥然心動，信步雲遊，西至華亭，投宿於審埪。偶中土津火毒，吐血發嗽，病勢來之甚緊，眾道友饋藥，拜而受之，不敢嘗。又謂予曰：當食生葱釅醋，可解其毒。予再三思之，道家有病，他人莫能醫，當以自治乎。修鍊身中至寶，厥疾自瘳。因作清心鏡小詞一闋，拜呈道眾，希釆矚。馬風風，五旬六。雲水飄飄，灑然清獨。運天風、搖曳靈光，轉增明性燭。到亭川，窖裹宿。不意中他，土津火毒。欲要解、四假違和，鍊身中金玉。氣不通，腳膝患。雲母膏敷貼，常常備辦。破傷風、要可何如，花蘂石細摻。治心病，清神散。醫性僻附子，理中丸彈。靈寶丹、服得太多，和骨骰更換。河州鞠，聽予說。把般般術法，便當一撇。論自然、大道無為，豈在乎細捏。清心鏡，常瑩徹。照破萬緣，無生無滅。這本來、一點元明，便朗如秋月。好爽利，好豁暢。坐臥住行，逍遙坦蕩。細尋思、名利之人，怎知此味況。向閑中，搜修養。鍜鍊一顆，神珠晃朗。筭三次、海變桑田，是仙家一餉。尹虞卿，樊祖訓。明仲季蒙，子恂子潤。漢卿共、信仲官人，乃清河一姓。程德容，李漢臣。十箇吾儕，盡皆文俊。勸諸公、名利灰心，早修完性命。靈陽子，來告別。送行不似，相迎時節。聽予囑、遊必有方，待孀母緊切。我人除，煙火滅。莫忘初志，旋添決烈。行大道、開闡亙初，邀清風明月。一青牛，二條尾。三隻眼兒，仰觀俯視。四箇蹄、雪白如銀，五方中嬉戲。六慾七情，俱總廢。八味瓊漿飲來，光明遍體。九鼎內、變作神丹，十分功圓備。修行人，聽子細。齋食不可，美之又美。更何須、異饌多般，但一味而已。恬啖中，常遂意。萬神調暢，姹嬰懽喜。得自然、結就金丹，占蓬瀛仙位。雲朋詢，霞友答。性命事大，自當救拔。兔輪回、決在今生，可細搜細刷。青蓮開，白蓮發。蓮花帳內姹嬰，仰觀俯察。向蓬萊、路上前行，舞六么十八。劉子溫，性通達。父子三人，盡皆落髮。便不殢、有相行持，認無為妙法。箇內淨清，靈寶塔。玉象金獅，繞圍七匝。驀然間、響喨玎璫，顯妙音菩薩。道友詢，甚門戶。答之清淨，別無作做。皆笑道、此是頑空，執把在甚處。要執把，說與汝。意馬心猿，常擒穩住。得自然、地湧醴泉，更天降甘露。湧醴泉，降甘露。上下昇降，不曾停住。得自然、滋潤三田，紫靈芝敷布。善芽生，慧苗吐。潑焰焰兮，晃搖瓊路。便化為、一粒神珠，指蓬瀛歸去。休虛誕，休虛誕。不可倚而不倚，道中相玩。全性命、不比尋常，下的端了幹。出家兒，呈手段。把從前愛底，頓然猛?。發一志、決烈修持，與神仙作伴。修行人，要心善。柰業障相魔，裂他不轉。十二時、馬劣猿顛，起沒巴避惡念。辦堅志，常鍜鍊。勦除絕跡，永無征戰。氣神和、清淨丹成，得胎仙出現。修行人，休失錯。仔細尋思，外樂不如內樂。常清淨、自有清懽，本來真踴躍。無憂愁，無染著。自在逍遥，氣神輝霍。行功成、顯箇胎仙，便舞歸碧落。喜浮苽，恐沉李。說破浮苽，自然悟理。自今後、休衒文章，更不須講禮。水雲遊，遠鄉里。休修外表，唯修向裹。定喘息、永永沖和，飲長生仙醴。蒂苦瓜，香甘李。去苦就甘，自通至理。滅無明、混俗和光，且閑施俗禮。訪長安，經槐里。心歸物外，氣收補裹。要無中、養就嬰兒，飲天然玄醴。這儒生，俗姓李。悟無為清淨，自然玄理。應玉皇、仙舉爭魁，勝孔鯉問禮。聽予言，歸故里。再住環墻，慇懃修裹。碧桃熟、自有瓊漿，傲申生飲醴。菜重芥，菓珍李。悟生死之苦，懶窮文理。薄滋味、遠除色聲，更倦看周禮。聚三光，放三里。認三髻談論，清淨表裹。氣精神、三寶丹成，管三清賜醴。出家兒，要決斷。一口咬碎，無明火鑽。道萬事、不擊剛腸，堪稱箇鐵漢。志無移，心不亂。認正古今，神仙公案。累功行、不怕艱難，待直超彼岸。出家兒，要決斷。萬種塵緣，一齊割?。便忘機、絕慮修仙，把性命了幹。外愚癡，內光燦。聲音笑貌，有如憨漢。樂清貧、歌舞街前，欣披蓆把椀。修行人，休失錯。仔細尋思，外樂不如內樂。靜清中、真樂真懽，笑靨生花萼。無憂愁，無染著。神氣沖和，心無怨惡。生大善、救度愚迷，同超昇碧落。遇冤讎，當和解。酒色氣財，永除永戒。行大道、剪截萬緣，便略無罜礙。莫欺心，休捏怪。認取真常，逍遙自在。處無為、心起悲心，這功行沒賽。與人和，休打鬥。慎勿迷迷，博奕飲酒。暗風病、諕殺傍人，疾些兒拯救。要病除，須拂袖。物外持修，亘初清秀。更有般、真箇長安，待來時成就。做風狂，脫家累。脫了家緣，要清心地。休捏怪、詐做好人，莫謾神說鬼。寒與暑，須當避。志道休恥，惡衣惡食。遵國法、莫犯天條，稱修仙活計。出家兒，貪美饍。不顧拋撒，掉粉洗麵。喫素簽、包子假黿，甚道家體面。美口腹，非長便。麤茶談飯，且填坑壍。樂清貧、恬淡優遊，別是般識見。造麵人，聽予屬。硬搓薄趕，挨刀細?。燒鍋竃、不可遲遲，便頻添火燭。覺馨香，良久熟。甜惔調和，虛心實腹。齋罷後、慎勿狂思，清本來面目。休放醉，休放醉。想賢豈敢，對他官員恁地。?修行、上士無爭，實無心罪你。休恣意，休恣意。省可貪盃，早崇善事。把性命、下手完全，做神仙活計。九陽數，盡通徹。三教門人，乍離巢穴。深春時、幸得相逢，別是般懽悅。也無言，也無說。執手大笑，無休無歇。覺身心、不似寒山，這性命拾得。不士向名，不說利。酒色氣財，竝無留意。人間事、總不關心，別認些活計。要全真，須養氣。淨裹清中，虎龍嬉戲。得自然、箇內斡旋，產胎仙出世。道毀僧，僧毀道。奉勸僧道，各休返倒。出家兒、本合何如，了性命事早。好參同，搜祕奧。鍊氣精神，結為三寶。真如上、兜率天宮，靈明赴蓬島。出家兒，聽仔細。居止慎勿，修來壯麗。要創置、悅目園亭，與俗人何異。人問子，如何是。竹籬茅舍，柴門破碎，更衣裝、紙襖麻衣，是道家活計。出家兒，自摧挫。箇箇待要，伏降人我。柰從前、罪業深深，頓裂他不過。願心開，早識破。萬事皆空，相爭甚麼。鍊我相、便是功夫，管將來證果。做修行，除妄想。細細尋思，漸成嘉況。早離我、訪道參禪，我難為倚仗。長安中，有高尚。是古月先生，羊皮師長。便謹謹、侍奉他家，學些兒修養。馬風風，閑遊冶。過靖遠鎮，被他弓兵羅惹。便捉為、深子之人，更不容分說。惱後畢，難施設。解在虢略，受他縲紲。非保人、恩府郭公，啀甚時是徹。嘆人人，識見短。只知萬貫，多如千貫。豈思量、大限臨頭，似傾山碎卵。如省悟，家緣擠。向物外更不，前思後筭。鍊氣神、須要光明，做蓬萊仙伴。西施容，潘安貌。達者觀之，一場失笑。假大風、地水成形，終不兔坑窖。願省悟，願明曉。騁甚濟濟，蹌蹌外表。有內容、深可修完，得性命了了。張先生，名無欲。表德無爭，自然不俗。更相稱、道號無塵，樂清貧孤宿。玉中金，金中玉。金玉沖和，異香馥郁。大丹成、穩駕雲軒，享蓬瀛仙福。嘆人人，忒騁銳。得時休笑，失時之輩。爭知得、失時之人，曾得時如你。嘆浮名，嘆浮利。有若浮雲，即非久計。念生死、訪道參禪，修長生久視。行法籙，救疾苦。足知賢家，行深昭著。更宜乎、急急修真，認氣神宗祖。鍊汞鉛，調龍虎。木金間隔，逕流子午。得自然、結就靈珠，指蓬萊歸去。隴西公，名去病心表德去華，道號去塵最緊。待悟來、去盡般般，當修完性命。心常清，意常淨。法名更作，谷神相應。號通一、亦是相宜，字仙卿相稱。嘆人人，忒拙計。競蝸角虛名，蠅頭薄利。纔爭得、粟米頭高，早笑他低底。廝是非，講閑氣。豈悟修行，超凡出世。了性命、些子功夫，占蓬瀛仙位。養家人，無箇省。各衒惺惺，慳貪鄙悋。天來大、割捨驚人，敢不惜性命。這性命，於身緊。一息不來，身為土糞。願省悟、疾速修持，固氣精神仙準。兩親家，各開悟。把從前愛底，觀如猛虎。認無為、清淨家風，並無些作做。不慳貪，不喜怒。調息均勻，綿綿內補。待一朝、行滿功成，共携雲歸去。何先生，聽仔細。未到髼頭，且梳丫髻。亦未至、求乞殘餘，待悟來許你。得定慧，入初地。憑仗無染無著，無為活計。心清淨、通妙通玄，得永成仙契。勸鄉人，當省悟。浮利浮名，不堅不固。妻男是、走骨行屍，自身是臭腐。早回頭，投真趣。學取馬風，樂然歸去。向物外、耕種心田，做神仙伴侶。□公清，□火戲。□虛寂寂，虎隨龍憩。□蓮綻、勝似群花，□緣行周濟。悟回頭，真自喜。□訣無為清淨，自然通祕。□自得、休別追求，□人免不諱。拆韋字起。謔號不勤勤，名為養拙人。穿衣慵舉臂，喫飯懶抬唇。面垢但尋水，頭髼倦裹巾。塵勞不復夢，悟徹箇中真。久視長生法，須當萬事忘。守心猿易滅，防意馬難狂。引虎居龍窟，調龍住虎房。兩般成一物，跨鶴赴蓬莊。幸遇風仙別東州。無縈繫，縱雲遊。得真懽樂恣情謳。這塵緣，一旦休。倣傚田單用火牛。駕金木，倒顛流。大丹光顯不持修。在迷津，作渡舟。以下二十首詞牌均為『搗練子』。此首詞牌為『臨江仙』，藏頭詞。以下八十四首詞牌均為『紅窗迥』。以下二首詞牌，又名『怨回紇』。

馬風寧海遇，重陽十八。憨憨地、就中奸點。六塵絕。縱逍遙自在，開懷豁暢，雲遊水歷，瓊瑤路如冰滑。補天缺。下功收五彩，經營活雪。調龍虎、撞關衝節。得真悅。見晴空瑩淨，圓圓正正，光輝晃朗，元來自家心月。願賢增壽筭，家豪散八。兒孫孝、盡皆奸點。總超絕。效龐公許氏，全家頓悟，同登彼岸，長生路途清滑。兔角缺。往來遊戲看，天花瑞雪。金莖秀、迥無枝節。箇中悅。是靈童應淨，□□真樂，無愁可解，唯吟絳霄風月。馬風詞拜上，真寧趙八。常清淨、內容嬌黠。馬猿絕。處無為無作，通玄達妙，瓊漿得飲，馨香味兼甘滑。沒盈缺。自然神氣壯，眠冰臥雪。欺寒暑、不拘時節。這般悅。自心知意解，難言難說，逍遙坦蕩，清了洞天真月。悟來降我相，街前乞八。飍飍地、似癡如點。萬緣絕。淨清中恣飲，刀圭爛醉，靈臺皎潔，惺灑自然光滑。本無缺。玉鑪金鼎內，黃芽白雪。真龍虎、遶蟠關節。姹嬰悅。把崑崙頂戴，衝開雲霧，天無晝夜，長顯一輪明月。馬風重懇告，諸公道友。休迷假、內容堪守。要長久。用真功全在，清心淨意，擒猿捉馬，休令暫時遊走。得無漏。氣精神會合，丹砂結就。無中相、自然開口。論無有。這玄玄妙妙，怡然悟解，元來卻是，真師暗中傳授。樸住虛無撮住空，豈分南北與西東，丹砂只在笑談中。性命不由天地管，一聲珍重別山侗，羽輪飈駕赴蓬宮。馬鈺常憑佛作為，無為心內起慈悲，尋聲救苦做行持。一切女男如父母，見他生死十分危，須當立箇上天梯。立箇上天真法梯，無形無影亦無基，一條捷徑入無為。自在逍遙真活計，常清常淨樂希夷，自然天地悉皆歸。性燭光輝晃玉壺，心香馥郁裊金鑪，刀圭爛飲醉真如。花萼樓前橫走馬，華陰縣裹倒騎驢，五靈年少捧神珠。大悟浮生不戀家，大乘體調不奢華，大通玄妙不矜誇。大德建修真活計，大丹烹鍊好生涯，大功成就步煙霞。閑是閑非不可聽，那堪日日自談論，暗傷功行損氤氳。舌是禍根牢鎖閉，尋常省啟禍之門，自然性命得長存。破戒山侗說一場，喫人恥辱不慚惶，邇來酷好飲瓊漿。玄玉玄金盈寶鼎，真男真女滿丹房，貪心更待住蓬莊。外樂何曾內動心，箇中無口會哦吟，聲聲清雅透瓊林。善聽要聽聽不得，如聾似瞽可追尋，恁時仙佛作知音。清淨無為鎖密機，金波玉灧結刀圭，奇哉妙矣至幽微。捉住杳冥昏默處，能餐能飲更能携，無中養就化生兒。一飽馨香野菜羹，臨溪對竹自吟賡，不妨斡運甲和庚。何是道人真活計，日當卓午打三更，連雲和月一齊耕。水狗噴煙罩玉軒，火牛入海種芝田，白蓮花朵間青蓮。碧眼胡僧眉拂地，霜毛兔子角衝天，如來圓相本來圓。捨了家緣更捨身，即非喂虎濟飢鷹，幻軀識破自忘形。無恥無羞無染著，逍遙坦蕩氣神清，心中真佛現光明。十一吾儕一箇來，十人緣絆未心灰，莫教失腳落輪回。早早投玄離苦海，閑閑鍊氣養靈胎，功成同去赴蓬萊。決烈修持大丈夫，專心致志免三塗，冰清玉潔箇塵無。空裹人頭懽笑落，壺中斗柄斡旋舒，丹成九轉駕雲輿。莫把修行作等閑，身閑不似放心閑，運行日月莫教閑。保養下丹無漏泄，方遷絳闕鍊中丹，上靈宮滿得三丹。養就三丹未得閑，化人入道認清閑，真懽真樂應真閑。更把三丹通一鍊，行功圓滿顯神丹，胎仙捧出紫金丹。意惡心頑煙火生，口張舌舉是非生，傷人害己過潛生。辯者自然為不善，善人不辯善芽生，無爭上士得長生。捨了榮華物外居，的端妙處用功夫，坎離宮內弄清虛。猛虎口中敲玉齒，驪龍領下奪神珠，這般手段稱吾徒。信口便胡轟，不管無腔調。暢我情懷歌舞，一任人笑。還童返老，志在無憂惱。向妙處，下功搜，細勘校。瓊漿恣飲，元氣充來飽。鍛鍊神丹，無大無小。胎仙養就，捧出靈芝草。便自衒，這番兒，道決了。休賭休飲休保人，减些煙焰少婪塵。能搜己過為長便，不見他非獲好因。驚寵辱，樂清貧，修心養性惜精神。常憑如此成功行，明月清風作友真。驀想浮華痛我心，暫時榮顯落沉淪。爭如物外逍遙客，豈似寰中自在人。忘俗慮，樂清貧，住行坐臥囉哩□。鍊烹玉鼎長生藥，保養金鑪不死真。勸公休要戀迷津，華陽巾換皂羅巾。不為汨沒塵中客，得做逍遙物外人。修道德，固精神，虎龍蟠遶嘯吟頻。汞鉛自是成丹藥，跨鶴騰雲禮至真。穿鑿須當二九深，甘泉自有應清吟。更祈治病名丹井，相稱山侗普濟心。人聽勸，作知音，重陽妙趣好追尋。紫芝氣焰生形象，碧眼真如上寶岑。洞天無夜還無曙，常有紅光并紫霧。靈波裹面見金鼇，背上銀絲千萬縷。二神贔贔驂風馭，離坎相交傳密語。鑿開造化至幽微，會得真功顛倒數。何須求富并求貴，不必文章如白侍。研窮性命好生涯，保惜根源真活計。藏機隱密玄中最，肯向人前誇提對。瓊漿玉液飲千鐘，霞友雲朋酬一醉。洞中日月無朝夕，晃朗雲衢通寶陌。上明紫腦承三清，下照黃河常五色。自然霞結玲瓏宅，內有長生三島客。未彰雲外去時蹤，已到眼前來顯跡。清中悟徹祥中瑞，堪做風仙端的裔。廣收白雪與黃芽，鍜鍊神丹烹鼎沸。靈童營養如瓊膩，通曉玄玄真仔細。明知天上二三年，暗換人間千萬歲。元陽烹鍊金光闕，不使暗魔來盜竊。常持清淨有功能，永結神丹無漏泄。閑心一片如冰雪，自有長生無夜月。蓋因離坎虎龍調，消盡我人猿馬歇。譚公急，急迎物外逍遙客。逍遙客，專來緣化，幸無阻隔。焚燒船網無心測，四方稱譽難名溺。難名溺，諸餘守舊，轉增利息。投玄急，投玄做箇聰明客。聰明客，靜清心月，不教雲隔。死生生死無人測，傚予入道能超溺。能超溺，虎蟠龍遠，性停命息。于郎急，留心長在船頭客。船頭客，殺魚鰕命，罪根非隔。把予言語休胡測，速燒船網冤魂溺。冤魂溺，要全靈物，踵間通息。熬煎急，熬煎煎逼熬煎客。熬煎客，妻男魔障，妙玄墻隔。遇予便把清涼測，清涼路上難緣溺。難緣溺，氣通和氣，息調傳息。人人急，人人海上為船客。為船客，業緣長做，福緣長隔。遇予勸化深宜測，焚燒船網難功溺。難功溺，福緣善慶，業緣除息。□猿急，□猿不動真吾客。真吾客，口傳靈榭，□金間隔。□真修鍊非凡測，□珠光瑩難塵溺。難塵溺，□生靈焰，□消煙息。拆心字起。離西漠，重陽來訪蓬萊閣。蓬萊閣，祥光浮動，果然侵廓。闡揚教典勝施藥，道尊自是師嚴惡。師嚴惡，僻人歸正，要超碧落。離沙漠，頓忘寧海軍中閣。軍中閣，我無回顧，志清天廓。虛無撮住堪丸藥，虎龍哮吼從教惡。從教惡，勸人修道，救人崖落。無煙漠，集仙觀裹飛仙閣。飛仙閣，巍巍高聳，半侵雲廓。尹真法體方圓藥，人還心敬消諸惡。消諸惡，本來靈物，免教流落。雲煙漠，紅光紫霧成樓閣。成樓閣，鸞飛鳳舞，往來瓊廓。神仙隊仗迎丹藥，虛無造化龍生惡。龍生惡，蓬萊三島，橫鋪碧落。還鄉急，關西牒發山東客。山東客，三千餘里，關山遙隔。當時枉把予閑測，而今且恁身如溺。身如溺，他年重話，修仙真息。都同急，務場無本為愁客。為愁客，禱他官長，免教虧隔。遇予咒酒忘憂測，能醫百病如扶溺。如扶溺，更宜規措，自然增息。菴師急，菴師和尚迎仙客。迎仙客，香煙繚繞，把予眸隔。如麻觀者難籌測，良緣共結功無溺。功無溺，龍華三會，熙熙消息。修仙急，超然一志非常客。非常客，值魔遭難，蕩關衝隔。精微妙處心頭測，轉增開悟難迷溺。難迷溺，鶉居鷇食，念忘情息。當周急，慣曾為侶偏憐客。偏憐客，成人之美，自無障隔。遇予好把精微測，拯危救苦扶持溺。扶持溺，自然通道，氣神和息。儒家急，儒家不悟行屍客。行屍客，鑽研活路，無遮無隔。令人泛海誇強測，豈思風浪扁舟溺。扁舟溺，此般寧忍，勸君休息。休急急，儒家本是蓬瀛客。蓬瀛客，謫居塵世，暫時仙隔。亙初一點慇懃測，搜來端正難焚溺。難焚溺，回光返照，修真調息。波波急，波波急急憂愁客。憂愁客，恩山愛海，萬遮千隔。遇予出路須當測，利名場上休投溺。休投溺，進修仙道，塵情俱息。宋六急，急謀生計為船客。為船客，洪波大浪，竝無遮隔。風濤惡處如何測，好燒船網隄防溺。隄防溺，不如閑坐，謾調龜息。遲二急，代予開導為知客。為知客，勸人歸善，不辭山隔。人焚船網何曾測，這般功行誠難溺。誠難溺，名傳世上，自然無息。修持急，修持裹面真賓客。真賓客，內懷心鏡，暫時形隔。要通靈顯須憑測，亘初悟徹能離溺。能離溺，自然昭著，萬緣齊息。邴三急，急隨物外修真客。修真客，客聽予勸，勸公塵隔。隔塵自是能真測，測真修鍊難歸溺。難歸溺，溺沉無慮，慮忘猿息。迷迷急，氣財酒色愚癡客。愚癡客，遇予回首，一齊撥隔。搜玄搜妙深深測，玄機既悟何愁溺。何愁溺，鼻調真氣，往來勻息。行化急，堪嗟背道愚迷客。愚迷客，是非海裹，利名關隔。遇予速把玄玄測，澄心絕慮難情溺。難情溺，精光神氣，終身將息。人來急，相隨相從林泉客。林泉客，化人行善，業緣攔隔。網船焚毀無疑測，慈悲功行難為溺。難為溺，看人獲福，殺心皆息。知心急，佩韋做箇超凡客。超凡客，萬緣堆裹，超然離隔。逍遙物外玄機測，鍊成丹寶無憂溺。無憂溺，猿心馬意，自然停息。緣行急，前迎後送仙家客。仙家客，幢旛寶蓋，香花相隔。數船網罟焚無測，度仙橋上難沉溺。難沉溺，濟人道路，往來寧息。行法急，留心行法奔波客。奔波客，外行救治，內忘通隔。木金三間當搜測，居於物外能趖溺。能趖溺，氣和神暢，子安母息。行法急，斬妖斷祟書符客。書符客，振威叱喝，有傷和隔。遇予好把修行測，修仙自是無仙溺。無仙溺，蓋因修鍊，念忘心息。□魔急，□魔怎亂修仙客。修仙客，□談玄妙，□男遠隔。□求寸祿人休測，□鄉無漏難漂溺。難漂溺，□儀運轉，□行真息。拆心字起。以下五首詞牌應為『鎮西』。以下十七首詞牌均為『浣溪沙』。以下三首詞牌為『鷓鴣天』。以下四首詞牌為『玉樓春』。以下三十首詞牌均為『秦樓月』，又名『憶秦娥』。

畢公好志，官障私魔心不二。決烈修持，能可移山志不移。塵緣一削，世上榮華無染著。可稱仙徒，堪許完全大藥鑪。緑毛紅觜，因為能言還自累。奉勸休何，語得分明愈著魔。不如省覺，緘口藏機懷卓犖。人總嫌伊，得出凡籠自在飛。張公知觀，性命堪搜常作觀。勘破囂塵，灰了凡心出世塵。內修內鍊，真汞真鉛常鍛鍊。要見金蓮，須是深深種玉蓮。任公節級，肯救危難常濟急。此去淳于，報得專專獻鉢盂。山東馬鈺，詞寄賢家收養玉。玉裹生金、無口能言話古今。贈予鞋履，我賜賢家玄妙理。休別猜疑，早離塵緣得所宜。論其元首，清淨精光牢固守。性不沉流，決繼海蟾的祖劉。蒲編線定，救苦成功生異景。熱惱無憂，招引風來夏變秋。休言是草，雖則物輕人意好。感謝姜侯，惠我清涼免上樓。□金汞定，□富人榮非我景。□子何憂，□嘆浮生鬢染秋。□生慧草，□早修心端的好。□道勝侯，□袖携雲訪玉樓。拆木字起。盧公倉使，意在留心風馬二。未解修丹，送我勞勞到武官。速回車馬，欲要全真先棄假。功行須周，定是將來看十洲。直饒呼使，怎比清清修不二。會鍊三丹，遠勝為人得好官。牢擒意馬，緊鎖心猿寧著假。靈物圓周，得看壺中萬萬洲。彭城菴主，喜捨花園菴舍做。設此良緣，種下將來福祿田。全家修善，正是修行真地面。更好清心，神氣沖和上寶岑。□圭爛飲，□後玄機宜再審。□上田田，□了真功得自然。□中蓮綻，□是為仙無失陷。□了心休，□繼海蟾的祖劉。拆刀字起。□傳天際，□小金嬰能補綴。□白絨清，□物隨針繡我心。□靈無影，□八刀圭誰可飲。□友張翁，□客邀觀七寶宮。拆□字起。休心數歲，歲久休心成妙最。最好心磨，磨琢心開疾似梭。梭飛玉性，性上無瑕真自淨。淨有何愁，愁惱吾官心不休。命中養性，水裹生金真本柄。虎遶龍蟠，走玉飛金結作團。刀圭恣飲，產箇胎仙端更正。別是生涯，出入騰空步翠霞。□絲為扇，堪與閑人常作善。驚說蚊蠅，款款輕搖免殺生。添成幽雅，相助逍遙塵不惹。拂盡攀緣，意淨心清性月圓。于公聽勸，世事無涯難歷徧。好認玄微，稍稍知空達妙機。家緣撇掉，雲水遨遊修大道。異日功成，跨鶴携雲赴玉京。牟平縣劉穩欲自焚身，遂作此詞，急救其性命。劉公聽勸，學佛修仙憑識見。割棄心塵，不在焚燒捨?身。些兒修鍊，鍛鍊神丹須九轉。功行圓周，相繼海蟾的祖劉。□然傳旨，□下清吟專謝紙。□帛遷延，□筆書箋钁見前。□開微寡，□擘慳心當捨下。□惠群仙，□卻酬君詩百篇。拆丿字起。風仙同我蓬萊宴，賞翫蓬萊清淺。海市蓬萊出現，虎嘯蓬萊苑。龍吟蟠遶蓬萊殿，鶴馭蓬萊鳳輦。丹顯蓬萊九轉，堪應蓬萊選。崑箭山近蓬萊廓，連接蓬萊雲腳。異景蓬萊輝霍，霞變蓬萊鶴。金風吹轉蓬萊閣，自有蓬萊丹藥。仙子蓬萊真樂，不負蓬萊約。馬風得遇修仙舉，不羨人間富貴。築箇環墻居住，且避風霜雨。靈光晝夜常修補，異日功成歸去。得住蓬萊洞府，侍奉吾師父。譚風劉郝雲霞友，自在逍遙閑走。興盡好歸陝右，共話無中有。常清常淨常無漏，便覺虎龍交媾。箇內不神神秀，得飲長生酒。馬風曩日肥家子，緣甚黜妻屏子。便做飄蓬貧子，因遇重陽子。從斯道號丹陽子，塵事竝無些子。悟徹男兒產子，決定成仙子。父兄未老先亡過，已後不須發課。決定輪排到我，生死如何趓。悟來便做飍飍麼，一任人猜心破。認正箇中些箇，有分携雲朵。桃源憶故人歸去，別後常懷無緒。未審官遊何處，忘了當初遇。我今物外修行做，但願他家開悟。猛棄榮華貴富，共結雲霞侶。孔公四箇親兄弟，小者二人傾逝。已後不須卜筮，想著先垂淚。死生生死如何避，早把家緣猛棄。物外行功積累，得得成仙位。李公知觀聽予勸，只恁未為長便。悟取水雲清淺，玄妙心通顯。木人手段非凡箭，便把三乘救援。射透箇中宮殿，得見如來面。桃源遁客專來到，問我些兒玄妙。說破坎離顛倒，水火同鑪竃。虎龍蟠遶成丹寶，五色祥雲開導。引出胎仙不耄，和住蓬萊島。五臺月老通三要，便把三彭除勦。運用三車皎皎，般載三乘妙。龍華三會心明曉，頓覺三光竝照。箇內三壇設醮，自己三清了。□□夫婦聽裁斷，□□好生捨?。□□男兒休管，□□俄然斷。□□恩愛無縈絆，□□漸令火鍛。□□明明光燦，□□山侗喚。鴛鴦未老頭先白，有甚因緣難測。說破自然會得，蓋為貪迷色。人還省悟溪山驀，物外專修道德。清淨神仙法則，得住蓬萊宅。修行先把家緣捨，莫順人情談話。慎勿攀高忽下，休著纖毫假。心猿意馬無令耍，真淨真清幽雅。神氣和調惺灑，功滿丹無價。道家攀送呈玄趣，膝上自然琴撫。聲透九霄妙處，引下青鸞舞。流霞滿酌休辭訴，九節靈枝携去。相助亙初行步，直上蓬萊路。今朝傳出些修鍊，外把萬緣鍛鍊。鍊過更宜重鍊，識破何勞鍊。纔方向裹閑烹鍊，六賊三尸頻鍊。鏡滅心忘丹鍊，得得成真鍊。人在萬緣鎖，若是勘得破。又更識得破，修行做得過。岐陽鎮上丹霞觀，觀主張公手段。段段丹田照管，管顧常明燦。燦然內景真堪看，看透性無素亂。亂道祝賢遐筭，筭得神仙伴。前程合有修仙分，競利爭名喫頓。遏意逆情愁悶，逼得回頭緊。筭來貪甚浮華境，不若完全性命。直認無為清淨，管取成仙準。前程合有修仙契，分外難求名利。所措莫能如意，激出修行志。筭來生死無人替，肯把自身家累。要占十洲仙位，清淨功夫累。閑思今古回頭底，是非功成名遂。往往事無如意，猛悟尋歸計。超然拂神無家累，物外行功積累。博得聖賢懽喜，蓬島安排你。有心入道當回首，何況流年六九。性命宜乎早救，莫待身枯朽。無為清淨功夫守，自是神丹無漏。天地可同長久，永作雲霞友。塵中箇箇貪名利，要賽石崇富貴。爭柰前程不諱，莫也難逃避。悟來詐做飍飍地，便是脫家奇計。鍊氣全神圓備，得赴蓬瀛位。準予屬付須當認，認取本源清淨。淨意清心除境，境滅心忘盡o盡形八戒持來正，正洽靈靈心印。印結光輝禪定，定是神仙準。□泉西裹雲朋董，□訪扶風鈺洞。□話真鉛真汞，□火如何弄。□分清淨功能總，□蟻穿珠九孔。□午倒顛成洪，□性真堪寵。拆龍字起。□□仙老真禪老，□□萬緣拂掃。□□下心最妙，□□俄然了。□□神氣精三寶，□□閑烹鑪竈。□□丹成驚早，□□真如好。尋聲救苦酬予願，海角天涯心遍。暗誘人離火院，物外真修鍊。尋思地獄心寒顫，救拔亡靈經念。枷鎖自然脫免，總赴蓬萊宴。在生已是為來錯，死後形骸醜惡。合避三光寥廓；埋了休拾掇。子孫辦孝如媒妁，遷葬分明嬉謔。併骨共同棺槨，顯露貪懽樂。悟來頓覺從前錯，怎敢起心生惡。斡運蓬萊銀廓，箇內如擡掇。無中嬰姹憑媒妁，須用，黃婆為謔。和會出離瓊槨，天上長安樂。唯顯，想像莊周，夢蝶飛輕粉。悟徹本無親，天道一堪憑信。一志寂寥修行緊，便莫惜，假軀嬌嫩。捐棄家緣須陡頓，作女男妻恨。奉勸，難裕修持，自有清清雨。雨變雪花飛，得見青蓮浦。陪伴脫塵雲霞侶，不要起，攀緣心緒。莫戀金籠共鸚鵡，聽馬風真語。山侗正撫，心琴仙調。驀然想、道契仇香姓趙。願吾官，早開悟，事皆顛倒。匿智慧，裝懵懂，咄去奸俏。便倣傚、許氏龐公，全家物外，箇箇總了了。清心淨意，通禪明道。逍遙樂、永無憂惱。縱狂歌，任下士，聞之大笑。笑則笑，怎知得，內貌忒好。待異日、行滿功成，管決有，紫書來到。口倖謾人，手談胡指，暗懷奸狡心腸。只圖自括，一任你咱亡。得勝無聲之樂，笑他家、不哭之喪。無慈念，殺心打劫，一向騁乖張。偶因，師點破，回心作善，入道從長。便通玄知白，守黑離鄉。絕慮忘機養浩，鍊神丹、出自重陽。行教化，闡揚微妙，詩曲滿庭芳。利惹心猿，名牽意馬，無晝無夜奔馳。波波劫劫，來往沒休期。一向貪饕越煞，心勞役、形苦神疲。休迷執，一箇口裹，插得幾張匙。堪嗟，虛幻事，妻男走骨，自己行屍。又何須相愛，相戀相隨。好把輪回趖趓，早參禪、訪道尋師。長生話，有些微妙，端的上天梯。掣斷名韁，敲開利鎖，忻然躍出樊籠。無拘無管，縱步任西東。自在逍遙活計，占無為、清淨家風。無情念，亦無僧愛，到處且和同。不唯，身坦蕩，心中豁暢，性上玲瓏。更不搜嬰姹，坎虎離龍。方寸澄清湛寂，得自然、神氣和沖。神仙事，何愁不了，決定赴蓬宮。重遇風仙，重增開悟，一心專做癡愚。掀髯勢已，且恁觜盧都。罷了高談闊論，疏筆硯、不講經書。從今後，孤雲野鶴，鷇食更鶉裾。寒來，求紙布，忻來歌舞，飢覓殘餘。似孤舟不繫，有甚程途。自在逍遙坦蕩，更無著、無染無拘。人來問，看予活計，何必更詢予。京兆城中，章臺街裹，有箇豪富楊姑。道菴創置，與子不塵居。燕處逍遙快樂，戴雲包、酷好清虛。陰德積，憐貧愛老，設獄祭魂孤。環墻，修十座，衣准獨贍，三處安厨。壽長年出自，道力相扶。臘月下旬有二，與真人、降誕無殊。功行累，將來定是，跨鶴赴仙都。道法彌高，教門洪大，東西南北無邊。闡開玄徑，剔正路無偏。行步逍遙坦蕩，塵情事、不許縈牽。明三覺，精神氣湧，清淨遞相傳。自然，成造化，木金間隔，水火潺湲。定虎龍交媾，嬰姹牢堅。結正金丹大藥，銀霞內、燦爛光圓。飛騰勢，往來出入，逗引大羅仙。人喜生兒，誰知替你，被他奪了精神。繫伊心意，唯恐不成人。養大留心何處，惜妻男、忘了伊恩。休惆悵，聞身強健，別覓箇良因。怡然，離苦海，斷情割愛，絕慮忘塵。訪雲朋霞友，月伴風鄰。講論長生久視，通玄妙、固蔕深根。金丹結，功成行滿，跨鶴去朝真。玉洞玄玄，金鑪燦燦，清中金玉希奇。金龍玉虎，玉走與金飛。撞透金門玉戶，見金蓮、玉蘂爭輝。金玉好，天風搖曳，玉葉與金枝。錡錡，金與玉，金嬰玉姹，玉步金闈。顯金光玉艷，玉貌金衣。此箇靈金靈玉，結金丹、玉性無虧。真金玉，鈺成玄寶，出自本師知。清淨真功，無為大道，自然體用惺憁。先天靈物，元本在吾胸。南北東西相會，慧眸開、論甚矇矓。壺中景，水生玉虎，火內長金龍。祥光，敷宇宙，三田丹秀，八脉神通。且披蓑頂笠，有似漁翁。闡出玄玄妙趣，勸人人、氣養和沖。同修鍊，功成行滿，相逐赴仙宮。瑞靄浮浮，祥氛冉冉，捲簾縞夜幽光。清奇峻潔，有類布濃霜。恰似山侗內景，瓊花綻、玉蘂芬芳。瑤瑛結，連城寶氣，璀璨射珪璋。何須，沉與麝，自然馥郁，不比尋常。見銀蟾吐耀，斡運圓方。姑射真人放浪，弄風行、玉珮玎璫。胎仙現，白雲深處，恣意飲瓊漿。口口相傳，真真相濟，悟來意解心通。玄中妙趣，明月應清風。師祖鍾離傳呂，呂公得、傳授王公。王公了，祕傳馬鈺，真行助真功。彭城，并道友，邀予追薦，數次途中。更同知節使，節副相容。跪領尊官台旨，加持在、紫極之宮。亡靈福，超昇天界，了了道深崇。日月交宮，虎龍共處，不分南北東西。五方秀氣，攢聚結刀圭。十二時中鍜鍊，尖鋒上、進出光輝。堪安欛，住行坐臥，恣意倒顛携。添鋼，增刃快，斷除六賊，消滅三尸。便往來揮動，剖判昏迷。誰信無中妙用，變成箇、惺灑嬰兒。修真理，因師傳授，轉付友人知。七赴皇都，三經殿試，怎知鍊氣綿綿。心猿休歇，意馬罷強顛。燕處申申快意，仗清淨、固住靈源。玄玄處，三光竝秀，照耀洞中天。勸君，開覺悟，休馳才俊，聽取余言。有逍遙妙路，無說無傳。決烈一刀兩段，絕緣慮、自是通玄。真功就，留侯的裔，繼踵作神仙。憫化真人，重陽師父，頭頭物物皆通。歸期預指，語話似心風。果應南京行上，昇霞後、教訓臧公。師父重陽真人當日昇霞，至暮時分，臧公在南京遇之，尚不知昇霞，猶以為生，後方知之。其速有如此者。岐陽鎮，頂，冠下界，為我再傳功。華亭，城西現，救予疾苦，氣布身中。在文登雲上，顯出慈容。縣宰尼厲虎見，經頃刻，復返天宮。真實事，古今希罕，自是足人崇。一紀環墻，數年赤腳，啀他寒冷如囚。超然一志，決要行功周。感得神仙下界，向身中、布氣如流。無凝滯，沖和上下，相應好因由。關西，牒發我，遠來東土，恣意貪求。做天來大錯，敢受綿裘。結裹身如圖囤，招譴責、厥疾難廖。還團襖，瀟瀟灑灑，襤褸顯真修。鏡內蒼顏，梳間白髮，猶然騁俊剛求。不愁自己，貪為子孫憂。日日爭名競利，時時地、籌運機謀。堪失笑，這般憨漢，直待死方休。人還，依我勸，無常事緊，性命堪搜。願諸公惺灑，慷慨回頭。莫說蓬萊路遠，心開悟、咫尺瀛洲。真清淨，無為功滿，得去列仙儔。學道修仙，累功積行，常愁行少功虧。勸人作善，於道最相宜。稍稍緣行端正，早傍人、別意猜疑。心自笑，圖他功行，怎避是和非。華山，陳處士，不侵耕織，山下行稀。尚有人相毀，發嘆吟詩。清正無私無曲，任前程、寵辱災危。隨緣過，騰騰兀兀，歌舞樂希夷。東寺西城，南山北海，心中好結良因。菴名金玉，堂建號全真。廊舍清風明月，園無漏、不落沉淪。門清淨，雲朋霞友，燕處得申申。無為，環堵裹，小松疏竹，初種新新。向寶花臺上，異事驚人。眺望蓬萊山島，又何必、別覓長春。堪圖畫，芝川一境，馬鈺略鋪陳。牝鎖玄通，龍奔虎走，微微調息綿綿。清風透戶，不放馬猿顛。姹女嬰兒相遇，論清淨、至妙根源。無作做，自然成道，決上大羅天。愚男，專懇告，十方父母，聽取兒言。願茶坊酒肆，遞互相傳。莫以狐言貉語，是端的、祕密幽玄。憑斯用，人人有分，箇箇做神仙。冒雪行車，迎風訪道，投余特地參同。說些修養，不論虎和龍。講甚嬰兒姹女，無龜蛇、日月交宮。無水火，亦無嗽嚥，更沒按時功。的端，真妙用，無為活計，清淨家風。鎖心猿意馬，勿縱狂蹤。鍊息綿綿來往，自然得、子母和同。全性命，紫書來詔，直赴大羅宮。不謁公侯，不疎貧賤，不求富貴榮華。不准美膳，不敢厭衣麻。不發無明火燭，不、著境、亦不思家。般般不，不忘師旨，鑪鍊白朱砂。逍遙，真自在，清閑活計，雲水生涯。對風鄰月伴，滿泛流霞。悟徹長生久視，又何必、馳騁矜誇。將來去，祥雲瑞靄，步步襯蓮花。撲粉施朱，畫眉補鬢，巧言令色柔和。暗藏機狡，名喚夜叉婆。面善心乖性惡，纖纖指、鷹爪無過。誇體段，取人性命，入夜騁僂儸。遇師，方省覺，要逃業障，須避冤魔，縱水雲遊歷，遠離巢窩。急急完全神氣，累功行、豈敢蹉跎。酬心願，勸人修鍊，功到洞仙歌。不待人詢，須當自問，如何用意圖財。若非奸狡，無有自然來。心起慳貪嫉妬，嚀思想、橫禍非災。欺天地，暗懷狠毒，怎不落深崖。陰司，懸業鏡，難謾難謔，難閃難推。卻不如聞早，省悟心灰。物外追陪霞友，論長生、脫兔輪回。修功行，不忘初志，定是赴蓬萊。物物心休，般般事已，進人退己從長。無爭上士，柔弱勝剛強。垣蕩逍遙度日，處清淨、成就圓方。懷修鍊，亙初靈物，決要鼎中藏。難忘，唯是道，如飢思飯，如渴思漿。似嬰兒尋母，專一思量。急救自家性命，調真息、不要忙忙。常細細，綿綿來往，功到赴蓬莊。七十韶華，暫時光景，尋思一向沉吟。酸辛入鼻，苦痛事攢心。生死都來兩字，既生身、有死相臨。堪養氣，要逃生死，物外去搜尋。心開，通妙用，火中養木，水裹生金。把乾坤骨髓，收向朱林。龍虎變成嬰姹，靈靈顯、豈論陽陰。無生滅，真真了了，跨鶴上瑤岑。養贍渾家，貪求活路，身如傀儡當場。被他名利，把戲引來忙。牽惹千頭萬緒，使作得、舉指猖狂。誇體段，搖頭弄影，馳騁好容光。遇師，親說破，行屍模樣，走骨趨蹌。氣懸絲相似，莫有無常。急認壺中雲水，叩玄關、麻麥馨香。龍蟠虎，汞鉛烹鍊，丹結做蓬郎。執法行功，按時打坐，柰何不得惺傯。睡魔返倒，頭點點占胸。鼻氣如雷響喨，纔驚覺、眼又矇矓。予自勸，恁般修進，怎鍊虎和龍。斯言，如不信，偷觀同輩，定是心通。見搖船身分，自愧梢翁。好認無為大道，心清淨、神氣和沖。靈光結，三丹踴躍，晃郎五明宮。熟境纏綿，心魔返倒，下功決要降心。住行坐臥，晝夜志防心。方寸雖然不大，起塵情、萬種牽心。當識破，上天入地，好弱總由心。從今，生覺悟，牢擒意馬，緊鎖猿心。把凡心裂另，要見真心。日日澄心遣慾，更時時、校勘身心。無私曲，自言心正，方可合天心。樣子骷髏，偏能販骨，業緣去去來來。騁馳伶俐，不肯暫心灰。轉換無休無歇，騰今古、更易形骸。空貪壽，饒經萬劫，終久打輪回。遇師，親指教，創修一點，免落千崖。屏七情六慾，保護三台。玉虎金龍並凑，青蓮內、捧出嬰孩。無生滅，大羅天上，仙位得安排。刃下挑心，心頭插刃，認來堪作良因。無明降住，有辱不生嗔。憶昔清河公藝，尚垂涕、書此和親。無爭士，常行大善，不敢暫傷神。人猜，埿捏塑，逢刀坦坦，遇藥申申。便是非不辯，強弱無論。師父重陽教我，消煙火、悟假修真。常忍耐，觸來勿競，端的做仙人。落魄閑人，逍遙懶漢，的端酷厭榮華。怕躭火院，不會養渾家。萬種塵緣拂盡，仗心閑、鑪養丹砂。松峰下，水邊石畔，遣興飲流霞。一靈，常皎潔，優遊恬淡，真樂無涯。論比之明月，月有雲遮。若比孤雲自在，風飄蕩、牢落堪嗟。予親遇，得超彼岸，快活更無加放懶生涯，欣慵活計，起心念念慈悲。而今不肯，摘葉更尋枝。撇下之乎者也，的端認、蓮出青泥。閑閑裹，捫心自忖，有似遇良醫。逍遙，真自在，要成仙福，憑仗心師。志堅如山嶽，不許胡移。日用無為清淨，自然得、捉住東西。些玄妙，悟來通曉，雖老不為遲。吊孝之人，送終之輩，當思兔死狐悲。青春漸老，休要戀花枝。好把精神收拾，超彼岸、出水騰泥。皈正覺，自心有病，物外去尋醫。良醫，無藥餌，劈昏鑿暗，便是明師。要心無染著，熟境遷移。神淨虎龍交媾，任紅日、東出還西。無憂惱，長安路上，行道不遲遲。盡說煙消，皆言火滅，觸來總起無明。不知不覺，怎得離眾生。道本易行易曉，柰心違、難曉難行。心魔障，未成大善，方寸不能靈。同流，聽囑付，是非休辯，人我休爭。嘆行屍走骨，何辱何榮。急救自家性命，氣神和、清結真形。靈靈語，瑤臺閬苑，蓬島是前程。幼則隨群，長而異眾，一心法籙行持。書符咒水，治病救災危。建德如偷不顯，厭華麗、蠣食麤衣。親曾遇，重陽師父，傳授入希夷。自知，功行滿，速來訪我，徑就歸期。便怡然拂袖，應限宜時。此者彭城了了，馬風風、當賦新詞。長生得，携雲仙去，跨鶴赴瑤池。古郡登州，望仙門外，畫橋車馬難通。重陽師父，對眾顯家風。預說逢何必壞，經一紀、太守何公。嫌嶮峻，令人拆毀，命匠別興功。文登，重出現，白龜蓮上，端坐空中。宰公尼厖虎，得遇真容。忽見回身側臥，祥雲動、復往仙宮。人爭畫，家家供養，處處總欽崇。妙行真人，重陽師父，遇師呂祖玄通。十年了道，歸去得乘風。一紀三番下界，性正直、凡事依公。天上現，無為手段，超顯自然功。全真，文集裹，藏機隱密，妙在其中。論龍吟虎嘯，嬰姹嬌容。玉內金光燦燦，神丹結、躍出靈宮。人還悟，速修清淨，休受世間崇。豪富過人，作為異眾，萊陽姜鑑辛通。文登趁醮，不憚冒霜風。來往近乎千里，投壇告、馬鈺姜公。持孝道，宰公聞得，惠酒勞奇功。虔誠，逢感應，醮儀纔罷，仙現雲中。命丹青妙手，傳寫奇容。從此住行坐臥，搜斡運、陰裹陽宮。忘塵事，鄉人欽羨，相重更相崇。高密鍾真，萊陽姜鑑，廢坊辛氏名通。邀予追薦，不避雪和風。捧示眾官書疏，跪領外、承順諸公。居環堵，一餐薄粥，須辦十分功。加持，非草草，玉山踏碎，金藏頤中。要虎龍交媾，產出元容，整頓精神惺灑，救亡靈、盡赴蓬宮。人聽勸，齊心樂善，釋道一般崇。松栢巖前，煙霞洞裹，清風吹動靈苗。水昇火降，大藥自然燒。歌舞相陪童稚，利名棄、不讓漁樵。忘人我，清貧為樂，怕底是塵囂。人來，求追薦，千言萬語，苦苦相邀。便加持齋戒，遙拜雲寮。禱告重陽師父，救亡靈、得上青霄。鸞鶴引，孤魂滯魄，相從總逍遙。七寶菴中，三清門裹，全真堂建相當。東西廊舍，堪可做雲房。鑿石名為丹井，水甘美、有若瓊漿。玄玄處，修真環堵，幽雅不尋常。雲朋，并霞友，微中講論，妙裹斟量。處身心清靜，便是仙方。調息如同龜息，命燈內、性月圓光。齋場上，文山道友，唱此滿庭芳。以下十七首詞牌均為『減字木蘭花』。以下二十五首詞牌均為『桃源憶故人』。此首詞牌為『甘草子』。以下四十首詞牌均為『滿庭芳』。