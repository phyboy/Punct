萬福曰：經云，非師不度，非師不又云，先存三師，然後行道。凡厥讀經講誦，行道燒香，入室登壇，皆先禮師存念，次當起願開度九祖及以己身。此法不遵，真靈靡降。禮師則須知方所，存念則審識形容。受道之辰，師當指授，故自正一以上，至乎洞真，參受三師名諱形狀、住觀方所，並具儀于左云爾。

國號某年太歲某某月、某朔某日、某州縣鄉里，男女官某甲、年若干某，於某州郡鄉里觀宇，受正一盟威某籙。三師姓諱如左：度師，某州郡鄉里觀，男女官治炁，姓名，年若干歲，形狀。籍師，某州郡鄉里觀，男女官治炁，姓名，年若干歲，形狀。經師，某州郡鄉里觀，男女官治炁，姓名，年若干歲，形狀。保舉法師，某治炁男女官某甲保舉。五人例前。

某國某號、某年太歲某某月、某朔某日、某州郡縣鄉里，男女弟子姓名，年若干，字某，於某州郡縣、某山觀宅舍，受道德五千文、三品要戒。三師姓諱如左：度師，某州郡縣鄉里，男女官道士先生，姓某，諱某，年如干歲，字某。籍師，某州郡縣鄉里，男女官道士先生，姓某，諱某，年如干歲，字某。經師，某州郡縣鄉里，男女官道士一先生，姓某，諱某，年如干歲，字某。一、三師三人。謂之法師二、五保五人。謂之都講三、六明六人。謂之監濟四、七證七人。謂之侍經五、八度八人。謂之侍香六、九成九人。謂之侍燈右六品三十八人，皆是師之同學、高德、親知，或神足弟子、俊彥英才，同為署辭，更相獎勸，敬之如師，號曰尊人。奉獻巾刀，以期拂拭塵垢，斷割纏縛，解釋煩惱之羅，破除障滯之網，義存解脫，逍遙淨明，淺識末學勿叨。此次單記名於三師諱下。

國號年歲月日，某州縣鄉里，男女某甲，年若干，今於某郡縣，受洞淵神咒契籙經戒。三師名諱如左：度師，某州觀，某洞法師，姓諱，年歲，形狀。籍師、經師例。

國號年歲月日，州縣觀，洞神弟子某甲，今於某所，受洞神經戒、諱籙券契、三皇大字。三師名諱如左：度師，某州觀，某洞法師，姓諱，年歲，形狀。下二師例臨壇證明三師名諱，其如上例。

國號年歲月日，州縣觀，昇玄弟子某甲，今於某處，受昇玄七十二字大券、太一·百二十九戒，兼經契。三師名諱如左：度師、籍師、經師例前。

國號年歲月日，州縣觀，洞玄弟子某甲，年若干，於某州縣靈山靖室，受靈寶自然契券、閉塞六情上品戒、中盟經智慧上品大戒、大盟三元百八十戒、真文二籙。三師名諱如左：度、籍、經三師，具如前例。臨壇證明三師名諱，具如上例。

國號年歲月日，大洞三景弟子、某嶽某帝真人某甲，，年若干歲，今於某所靈峰幽谷，奉受上清七券四契、觀身大戒、寶經符籙、太上神文。三師名諱如左：經師，某州縣觀，大洞法師，姓某，諱某，年若干歲，形狀。籍、度師例。臨壇證明三洞法師，某嶽某帝真人某甲，年若干歲。下二例。右墨書黃素，師燌香授之。弟子每受一師諱，三再禮。若師有譜，兼別如經寫授之。諳鍊已，與法同緘。其六明、五保、三證，雖非存念之限，是我成就之因，亦宜存憶，為入真之階，故編記耳。