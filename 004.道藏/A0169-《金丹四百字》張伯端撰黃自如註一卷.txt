七返九還金液大丹者，七乃火數，九乃金數，以火煉金，返本還源，謂之金丹也。以身心分上下兩弦，以神氣別冬夏二至，以形神契坎離二卦。以東魂之木，西魄之金，南神之火，北精之水，中意之土，是為攢簇五行。以含眼光，凝耳韻，調鼻息，絨舌氣，是為和合四象。以眼不視而魂在肝，耳不聞而精在腎，舌不聲而神在心，鼻不香而魄在肺，四肢不動而意在脾，故名曰五氣朝元。以精化為氣，以氣化為神，以神化為虛，故名曰三花聚頂。以魂在肝而不從眼漏，魄在肺而不從鼻漏，神在心而不從口漏，精在腎而不從耳漏，意在脾而不從四肢孔竅漏，故曰無漏。精、神、魂、魄、意相與混融，化為一氣，不可見聞，亦無名狀，故曰虛無。煉精者，煉元精，非淫佚所感之精。煉氣者，煉元氣，非口鼻呼吸之氣。煉神者，煉元神，非心意念慮之神。故此神、氣、精者，與天地同其根，與萬物同其體，得之則生，失之則死。以陽火煉之，則化成陽氣。以陰符養之，則化成陰精。故曰見之不可用，用之不可見。身者，心之宅；心者，身之主。心之猖狂如龍，身之獰惡如虎。身中有一點真陽之氣，心中有一點真陰之精，故曰二物。心屬乾，身屬坤，故曰乾坤鼎器。陽氣屬離，陰精屬坎，故曰烏兔、藥物。抱一守中，煉元養素，故曰採先天混元之氣。朝屯暮蒙，畫午夜子，故曰行周天之火候。木液旺在卯，金精旺在酉，故當沐浴。震男飲西酒，兌女攀北花，巽風吹起六陽坤土藏蓄之數，故當抽添。夫採藥之初也，動乾坤之橐籥，取離坎之刀圭。初時如雲滿千山，次則如月涵萬水，自然如龜蛇之交合，馬牛之步驟。殊不知龍爭魂，虎爭魄，烏戰精，兔戰神，恍惚之中見真鉛，杏冥之內有真汞。以黃婆媒合，守在中宮，鉛見火則飛，汞見火則走，遂以無為油和之，復以無名璞鎮之，鉛歸坤宮，汞歸乾位，真土混合，含光默默。火數盛則燥，水錄多則濫，火之燥，水之濫，不可以不調匀，故有斤兩法度。修煉至此，泥丸風生，绛宮月明，丹田火熾，穀海波澄，夾脊如車輪，四肢如山石，毛竅如浴之方起，骨脉如睡之正酣，精神如夫婦歡合，魂魄如子母留戀，此乃真境界也，非譬喻也。以法度煉之，則聚而不散。以斤兩煉之，則結而愈堅。魂藏魄滅，精結神凝，一意沖和，肌膚爽透，隨日隨時，漸凝漸聚，無質生質，結成聖胎。夫一年，十有二月也。一月，三十日也。一日，百刻也。一月總計三千刻，十月總計三萬刻，行住坐吼叫，綿綿若存，胎氣既凝，嬰兒顯相，玄珠成象，太乙含真，故此二萬刻之中，可以奪天上三萬年之數。何也？一刻之工夫，自有一年之節候，所以二萬刻，可以奪三萬年之數也。故一年十二月，總有三萬六千之數。雖愚昧小人行之，立擠聖地。奈何百姓日用而不知也，元精喪也，元氣竭也，元神離也，是以三萬刻，刻刻要調和。如有一刻差遠，則藥材消耗，火候虧缺，故曰毫髮差殊不作丹也。是宜刻刻用事，用之不勞，真氣凝結，元神廣大。內則一年煉三萬刻之丹，外則一身奪三萬年之數。大則一日結一萬三千五百息之胎，小則十二時行八萬四千里之氣。故曰奪天地一點之陽，採日月二輪之氣，行真水於鉛爐，運真火於汞鼎。以鉛見汞，名曰華池。以汞入鉛，名曰神水。不可執於無為，不可形於有作，不可泥於存想，不可著於持守，不可枯坐灰心，不可盲修瞎煉，惟恐不識藥材出處，文恐不知火候法度。要須知夫身，中一竅，名曰玄牝，此竅者非心非腎，非口鼻也，非脾胃也，非穀道也，非膀胱也，非丹田也，非泥丸也。能知此之一竅，則冬至在此矣，藥物在此矣，火候亦在此矣，沐浴亦在此矣。結胎在此矣，脫體不在此矣。夫此一竅，亦無邊傍，更無內咎，乃神氣之根，虛無之谷，在身中而求之，不可求於他也。此之一竅，不可以私急為度，是必心傳口授。苟或不耳，皆妄為矣。今作此《金丹四百字》，包含造化之根基，貫穿陰陽之骨髓，使煉丹之士，尋流而知源，舍妄以從真，不至乎忘本逐末也。夫金丹於無中生有，養就嬰兒，豈可泥象執文而溺於旁膜曲徑。然金丹之生於無也，又不可為頑空，常知此空乃是真空，無中不無乃真虛無。今因馬自然去講此數語，汝其味之。真土擒真鉛，真鉛制真汞。鉛汞歸真土，身心寂不動。虛無發下雪，寂靜發黃芽。玉爐火溫溫，鼎上飛紫霞。華池蓮花開，神水金波靜。夜深月正明，天地一輪鏡。朱砂煉陽氣，水銀烹金精。金精與陽氣，朱砂而水銀。日魂玉兔脂，月魄金烏髓。撿來歸鼎中，化作一泓水。藥物生玄竅，火候發陽爐。龍虎交會時，寶鼎產玄珠。此竅非凡物，乾坤共合成。名為神氣穴，內有坎離精。木汞一點紅，金鉛三斤黑。鉛汞結丹砂，耿耿紫金色。家園景物一，風雨正春時。犁鋤不廢力，大地皆黃金。真鉛生於坎，其用在離宮。以黑而變紅，一鼎雲氣濃。真汞產於離，其用却在坎。姹女過南園，手持玉橄欖。震兌非東西，坎離不南北。斗柄運周天，要人會攢簇。火候不用時，冬至不在子。乃其沐浴法，卯酉時虛比。烏肝與兔髓，擒來歸一處。一粒復一粒，從微而至著。混沌包虛空，虛空括三界。及尋其根源，一粒如黍大。天地交真液，日月合真精。會得坎離基，三界歸一身。龍從東海來，虎向西山起。兩獸戰一場，化作天地髓。金花開汞葉，玉蒂長鉛枝。坎離不曾閑，乾坤今幾時。沐浴防危險，抽添自謹持。都來三萬刻，差失恐毫釐。夫婦交會時，洞房雲雨作。一載生箇兒，箇箇會騎鶴。