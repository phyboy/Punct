天地未判之先，一混沌而已。混沌既鑿之後，陰陽生焉．得陽氣輕清而上者為天，得陰氣重濁而蔔者為地，得陰陽二氣之全而中者為人，三才之位一定而先天後天分矣。竊謂先天者，純陽也，一本也：後天者，純陰也，萬殊也。原夫上帝降衷而為人；賦性受命皆稟太乙含真。先天祖氣，至虛至靈，惟精惟一，純粹中正，皆可神仙，皆可聖賢，無智無愚一同初得，殊不知所得天者，舍一點純陽先天祖氣之外，所謂精神魂魄意：心、肝、脾、肺、腎，精、津、涕、唾，液，耳、口、鼻、舌、聲，以至百骸九竅，爪發皮膚，一身四體，自頂至蹱，皆從後天純陰造化，四大假合而成者也。先天祖氣，恍恍惚惚，杳杳冥冥。其中有物，有物而非物。其中有精，有精而非精。似有似無，若亡若存，即之而不可見，求之而不可得，其大無外包含萬象，其小無內，一絲不容是氣，當知人身中，自有一穴至虛之地，以存之玄關一竅是也。得之者為神仙，失之者為蔔鬼。蓋得之者未聞一二，失之者百千萬也．奈何！世人不能保守一點先天祖氣，往往皆流於失矣。不知後天造化均是虛妄，於是元精元氣元神亦忘，其先天著於後天矣。或者三屍內攻，九蟲蝕精，六賊即盜形，七情耗神，五欲柳擾心，凡物芸芸，萬機眩惑。目觀彩色，耳聽聲音，口嗜滋味，隨其所有，即著其想。有好於外，機從口人，既人於內、所動其心，情動於中，必搖其神。既泄其精，必耗其氣。既耗其氣，形神始離。恍惚幻妄，優思感情，事物勞形，精亂神散，先天之祖氣日散而轉轉流蕩十後天，生死之域矣。我道祖太上老君憫之，始有金丹大道教人以返還之說。返者返本也。還者還源也。返其後天而複還先天而已矣。自金丹之名立而金丹之道著，而金丹之書出焉。余竊謂金丹虛無，大道非有，有中生無，無中生有者，金丹大道。且非無而非有，而所謂鼎器火候者，果有耶？果無耶？抑亦假法象以明大道，蓋由金丹二字有象之故。意為鑄金必有爐鼎，修丹必有靈藥，煉藥必有火候，而後此名始立矣。今夫修煉外丹之法，必先聚五金八石之藥物，次立陶冶上釜之鼎器，次用燧人鑽木之真火，依法緞煉及其成功，可以回生起死，返老還婆，化臭腐為神抵，點瓦礫為金寶，方知修煉內丹之道毫釐不差。若合符節，聚先天祖氣為藥物，守玄關一竅為鼎滬，以元神妙用為火候，日緞月煉，時烹刻煮。及時成功，可以脫胎換骨，超凡聖，跨鶯鶴而沖九霄，登昆侖而遊八極，大道之要不過如斯。後世丹書千篇萬卷，長歌短句往往不直指真一造化之本根，下手工夫之次序，無非假像設形，借彼喻此，何異空底談空，夢中說夢，求其功效，茫如捕風。其間不失於釋氏空寂之論，則流於傍門曲徑之僻，顛倒錯亂，枝蔓條折；欲使學者尋其流而莫究其源，欲人其門而莫知其徑，誤後人惑也滋甚，於是金丹之道廢矣．且即藥物而論之日：乾坤坎離，陰陽水火，砂汞鉛銀，父精母血，木液金精，丹砂水銀，烏精兔髓，日魂月魄，青龍白虎，玄龜赤蛇，交梨火棗，雌雄黑白、嬰兒婉女，若是之不一者，皆藥物之異名也。豈先天祖氣之外，複有所謂藥物者耶？即鼎爐而論之曰：神爐、丹穴、蓬壺、神室、玉爐、金鼎、黃房、中宮、黃婆、戊己、明堂、虛穀、刀圭、玄氣、郊鄂，若是不一者即鼎滬之異名也。豈玄關一竅之外，複有所謂鼎滬者也？即火候而論之日：推周天，測潮候，按卦爻，用文武，准晦朔，定玄望，明抽添，互進退，鼓囊俞，秤斤兩，體刑德，事沐浴，分二五，行娠複，若是之不一者皆火候之異名也。豈元神妙用之外，複有所謂火候者耶？今餘不效前人之說，以欺後人，即直指金丹大道之本原而言之，必有其次序。曰立鼎爐，二聚藥物，三行火候，三者之外餘不敢複有增損．立鼎護者何？即守玄關一竅，是竅藏於先大混沌之中，聽於無有有無之內。父母未生此身即有此竅。既有此竅即有此身，所謂與生俱生者也。上不在天，下不在地，中不在人，即元始空懸寶珠之地。去地五丈之所，不左不右，不上不下，非有非無，非內非外，上通絳宮而透泥丸，下接丹田而致黃泉，仁徹下空，而黃道中通焉。此即聚藥物之聖地也。聚藥物者何？謂存一點先天純陽祖氣。是氣生於無形無象之先，聚於無極太極之內，父母未生，二五之精，妙合而凝，未有此身，即有此氣，既有此氣，即有此身，此氣達行，周流六虛，形以之而成，心以之而靈，耳目以之而聰明，元神以之而運行，以之而化生。散之則混融無間，聚之則凝結成藥，此即修煉金丹之大藥。行火候者何？順元神妙周之氣，自然往來之道，是火發生於真精恍惚之中，薰蒸於四體一身之內，本無形焉，安有候焉口蓋元神散則成氣，聚則成火，一聚一散，一升一降，迴圈往來，周流不息，與時偕行，與時偕極也。其於簇年歸月，簇月歸日，簇日歸時，簇時歸刻，子、午、卯、酉、辰、戌、丑、未、寅、申、已、亥、朝屯暮蒙、始複終剝，周曆六十四卦，二十四氣、七十二候，二十八宿，周天三百六十五度以為候。殊不知混沌未分之時，安有年月日時，甲癸子亥，又若何而推測？大抵真火即是元神之運行，元神即真火之妙用。真火隨真息，真息煉真氣，真氣化真精，真精歸玄關，元神發真火，真金結成丹。真息之出人即真火之進退，真火之進退即文武之抽添，皆本自然。初非攢簇義當知隨念而生。若燎于原，弗可響邇，其優可撲滅乎？即非先天之真火，乃後天之凡火也。今夫修丹之士，必先洞明此共者之機關，深識此三者之根本。目擊道存，心領意悟，知以真知，見以真見，未有一毫凝滯於胸中，然後可以下手用工夫立基矣。且如下手立基之始，必先斷滅一切妄念、離諸妄想，勇於精進，無染著，物我兩忘，專氣致柔，迴光返照，虛心實腹，昏昏默默，存無守有，若亡若存，精習靜定，使吾心如止水無波，太空無雲，至寂然不動之境，然後于玄關一轉之中，假父母未生以前工夫存定，真息真氣，使氣不離息，息不離氣，合為一處，內者不出，外者不入，上下往來於一竅之中，綿綿若存，如在母胞胎未生之前，一點先天祖氣，混融磅礴，溫然如春，醇然如醉，美在其中，而暢於四肢，充於四體。四體不言而喻者，見之無象，求之無形，無一時一刻不在於玄關。至此則藥物歸於鼎爐而火候可行矣。如是則順元神妙用自然，運行之真火，周流旋轉于玄關之外，漸漸鍛煉，漸漸凝結。真積日久，力到功深，自小至大，從微至著，玄珠成象，結胎成聖。是皆自然而然不知其所以然，自神而神不知其所以神，還如子藏母腹，隨呼隨吸，咽沖虛太和之氣，成金剛不壞之體，以至胎圓十月，化生嬰兒與我。未生以前，在母胎中一般氣象，然後勤加溫養之功，專氣致柔，念茲在茲，動靜語默，造次不離，溫養既足，脫胎歸空．於是擎破鴻蒙，鑿開混沌，現出本來面目，身外有身，至此方知大而化之之謂聖，不可知之之謂神，得一而畢萬矣。余幼習儒書，長慕道之法，有志金丹大道久矣。行住坐臥，夢寐飲食之間，未始一息忘焉。雖參訪當世修真之士，往往皆指前人已陳之說，紙上腐朽之言，以相扇惑。何異借聽於聾，問道於菩？子遂乃質於心，自謂，歸而求之有餘師矣。愈求愈不足，愈修愈不驗，方知無師不傳，無師不度，虛費歲月，卒無成功．後因渡淮浙，寓跡廣淩，乘暇登廢城，仿徨四顧，曆覽山川。緬想松喬之不遇，慨恨鐘呂之未逢，恍然若有所失。夜夢神人語以魚返，心神為之不寧者，累日遂假道白砂，而中途忽遇一道人，冰清玉潤，碧目童顏，豐神秀異，超然不群，似非塵中人物。餘遂禮而前間其姓名，而不答，再二叩首乃出扇相視，仁書無言子，乃知先生得無言之妙，抑疑某為異人。自是日與從游，執弟子之禮，蓋冀其一言以點化也。出則偕行，入則同息，若是者百日，雖累啟請而終無一言於答。一日命予同出東關，過白砂舊市，至無人之境，乃命同坐曲江之濱，平沙之上，指水為盟，以杖畫沙，受金丹大道之旨，首尾不過百餘字，備述鼎爐、藥物、火候之功夫，次序之妙，纖而無餘蘊。日：道具足矣口履命予記其證驗，得之片銅，遂複掃去。余頓首再拜于前，先生亦不顧，遂登小舟渡彼岸，飛行而去，不知果何之也口然予終不知其姓名，又安知非喬松鐘呂之徒？子自得師心傳之後，方悟在先，盲修瞎煉，虛費功夫，何異鑽水取火，刻舟求劍也？不亦難乎！吾師之言誓，以輕泄者有譴，故不敢形卜文。輒出己見，總括師言附以短句，著此篇目，曰金丹正宗，以示同志。蓋非欲求知於人，而將以流傳於當世也。觀者，何可其可，或不可其不可。其不可其可，或可其不可口然其然不然，其不然其庶乎！予知其可不可，然不然，或者其有得焉，於是乎書。

先天地生，不依形立。混沌空懸，中藏太極。先天祖氣，一點真精。便是靈藥，根蒂相生。元神化氣，充週四體。自然進退，終而複始。立基專氣致柔，默默成功，抱元守一，用功百日。聚藥聚精會神，探自靈關，通玄入妙，藏於一竅．鍛煉神氣往來，順其白然，水火流轉．時烹刻煉。抽添不增不減，日中則尺，動靜以時。月盈則虧。結胎精氣與神，真火相見，混融磅礴。片時凝結。沐浴神水溶液，內外無塵，灌溉元胞，長養靈苗。真積日久，力到功深。溫養行住坐臥，綿綿若存，抱雄守雌。念茲在茲。脫胎擎破鴻蒙，身外有身，鑿開混沌。超凡入聖。