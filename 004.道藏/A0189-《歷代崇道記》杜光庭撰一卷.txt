穆王于昆侖王、王屋山、嵩山、華山、泰山、衡山、恒山、終南山、會稽山、青城山、天臺山、羅浮山、崆峒山致王母觀，前后度道士五千余人，秦始皇帝并吞六國，招方士，好長生之術，遣使往蓬萊采不死藥，造宮觀一百余所，度道士一千七百余人。漢文帝、竇太后并好黃老之術，造宮觀七十二所，敕天下如不通黃老經者，不得注官。又親訪河上公問道德之要，天下大治。計度道士一千余人。孝武帝奉道彌篤，感王母降于宮中，遺帝白銀像五軀，曰是太上老君之真形也。帝別營三殿而供養之，后移像于柏梁臺上，后又移于甘泉宮內。以一殿而并列之，南向設座，自茲始也。又度公主數人，及度道士約五千余人，并造觀三百余所。其嵩岳萬歲觀、泰山登封觀、華山集仙觀、終南望靈觀，王屋通天觀，并不得令庶姓居之，以為恒式。其萬歲觀因帝巡幸而聞山呼，遂舍行宮而為觀焉。至孝宣帝時，有上黨郡功曹李惲，因入抱犢山采藥，于石室內獲天書四十余卷，并玉箱玉杖，獻于河東郡太守張純。純立遺使上進，帝視之大驚，不覺流涕，乃令宣示內外臣僚。時冉癸為主書中郎將，見之泣曰：“此是武帝臨崩時遺制令葬于梓宮之內，何由至此”及披之卷后所有臣僚斜姓名，于今見有存者。帝乃遣使檢校茂陵，即又安完如故。帝乃為武帝造觀二所，一在長安城內，一在茂陵之下，以奉先帝也。復度道士二十人，以奉香火也。后赤眉之亂，茂陵為賊所發，于梓宮之中，但見有劍一口。方欲取之，其劍忽然哮吼騰空而去。世祖光武皇帝既平王莽，天下大定。東封禮畢，乃為本朝十一帝追薦。及南陽舂陵名山大川、長安、洛陽，計造觀一百二十所，度道士一千八百人。魏明帝為武帝及先太后造觀于五都，計一十三所，度道士一百九人，仍詔道書同御史裝飾。吳主孫權于天臺山造桐柏觀，命葛玄居之。于富春造崇福觀，以奉親也。建業造興國觀，茅山造景陽觀，都造觀三十九所，度道士八百人。晉武帝于洛陽造通天、洞天、靈仙、靈寶四觀，及諸州共二百所。先魏末隴右臨洮郡有神人，長三丈，著白衣，垂素發，戴金冠，現于襄武縣，告縣人王始曰：“不久當見太平。”及武帝授禪，果天下一統。帝乃令于所現處造告平觀，即李宗之故居也。別度道士七人，并前后所度道士，共計四百七十二人。時吳郡臨平湖岸崩，獲石鼓一枚，遣使上進。帝問司空張華，此物何用曰：“但以桐木刻作鯨魚形，扣之必有聲，聞于數里。”至惠帝時，于宮中忽夜鳴不已。帝甚惡之，乃遷嵩山萬歲觀，擊之集眾，自茲始也。后魏道武帝于云中太原及河朔造觀計五十所，度道士六百余人。太武敕令天下造太平觀共二百七十五所，度道士一千三百人。帝受箓，改太平真君元年，仍令四方內外上書言太平真君皇帝陛下。自后帝嗣位，并皆受箓。后周武帝于長安造通玄館，以延羽客。隋高祖文皇帝遷都于龍首原，號大興城。乃于都下畿內造觀三十六所，名曰玄壇，度道士二千人。煬帝遷都洛陽，復于城內及畿甸造觀二十四所，度道士一千一百人。皇朝高祖神堯大圣大光孝皇帝于隋末大業十三年感霍山神，稱“奉太上老君命告唐公，汝當來必得天下。”到武德元年，晉州浮山縣羊角山著素衣，戴金冠，乘朱驄白馬，令吉善行告神堯：“汝今得圣理，可于長安城東致-安化宮而安道像，則神稷延長，天下大定。”善行辭，“見天子何以為據”太上曰：“但去，有獻石龜者，可以為信。”善行乃告晉州刺史賀若孝義。孝義遂將善行見秦王，具言神人現事，群臣拜慶。遂差左親衛帥杜昂與善行于所現處設祭，太上又現，一如善行所言，以鞭指昂曰：“汝是何人”昂曰：“是秦王使者。”太上曰：“我不飲不食，何用祭乎所有委曲，令人具知。”昂還，乃言神人復現。秦王大悅，乃令昂將善行入京上奏。至京立未定，果有印州治中張達獻石龜，上有文曰：“天下安，子孫興。千萬歲，千萬葉。”遂入面奏。高祖大悅，詔授善行為朝散大夫，賜物一百段。乃令通事舍人柳憲于羊角山立廟，復改浮山縣為“神山縣”，羊角山為“龍角山”。太上又現，為善行曰：“天子喜歡否”對曰：“大喜。”又曰：“疑惑何事”復對曰：“為不知圣者姓名耳。”太上曰：“我是無上神仙，姓李氏，號老君，即我也。我即帝之祖也。《史記》中有傳，亳州谷陽縣本廟有枯檜再生為驗。我已令周公旦領神兵助國家打劉黑闥，得四月節，即破矣。”孝義又令善行入奏，高祖乃敕善行馳驛往洛陽軍所，宣敕示諭。至時果平黑闥，四海大定，枯檜亦重生焉。乃改廟為“慶唐觀”，今觀內有明皇御制書碑，及列圣真容并在。武德三年，詔晉陽道士王遠知授朝散大夫，并賜鏤金冠子紫絲霞帔，以預言高祖受命之征也。太宗又加遠知銀青光祿大夫，并遠知預言之故也。羽衣人賜紫衣，自茲始也。高宗龍朔二年，詔洛州長史譙國公許力士，于邙山建上清宮以鎮鬼。仙洞掘得古石案，即仙人帛仲理之故基也。及功畢，帝令設醮，太上又現，百官進表稱賀，帝大悅。乾封初，帝東封禮畢，回鑾亳州，親謁太上，謹上尊號為“混元皇帝，”圣母為“先天太后”，仍改谷陽縣為“真源縣。”又為太宗及文德皇后造東明觀于京師，又敕道士宜隸宗正寺，仍立位在親王之次。文明元年，天后欲王諸武，太上乃現于虢州閿鄉縣龍臺鄉方興里皇天原，遣鄔玄崇令傳言于天后云：“國家祚永而享太平，不宜有所僭也。”天后遂寢，乃舍閿鄉行宮為奉仙觀。后慶山涌出于新豐縣界，高三百尺，上有五色云氣，下有神池數頃，中有白鶴鸞鳳，四面復有麒麟獅子。天后令置慶山縣，其諸祥瑞，具載《天后實錄》，以表國家土德中興之兆也。又舍中岳奉天宮為嵩陽觀，以追薦高宗大帝也，竟傳位于中宗孝和皇帝。景龍元年，敕天下州郡并令置景龍觀，二年改為“中興觀”，三年改為“龍興觀”，其度人一依前代故事。睿宗舍東京宅為“景云觀，”又舍太原宅為“唐隆觀”，為資薦天皇天后也。明皇開元中，敕諸道并令置“開元觀”，又制《混元贊》，帝親書，勒之于石。又敕五岳置“真君廟”，又敕上都置“太清宮”，東都置“太微宮”，以太原神堯舊宅為“紫微宮”，潞州潛龍故宅為“啟圣宮”，并給袞冕絳紗帷帳交龍門戟，一如宮闕之制。帝又注《道德經》及制序引，詔天下士庶并令家藏一本。兩街道眾乃以幢幡伎樂自禁中迎引，歸于太清宮，香花之盛，近古未有。又敕置道舉，一如禮部之制，帝親自策之，達者甚眾。后蒲州奏，因修紫極宮，掘地獲玉石，狀如半月。復有仙人杵藥之像，扣之有聲，頗甚清遠。帝令懸于太原玄元廟庭，號之為“偃月磬”。東都留守張琦奏：汝州魯山縣因修仙居古觀，獲玉瑛，扣之聲聞數里。帝令懸于太清宮圣祖廟庭。衢州為建觀宇，穿地得魚一頭，長三尺，其狀似鐵，微微帶紫碧之色，又如青石，光瑩雕鐫，殆非人功所成也≯之甚響，其魚亦不能名，遣使來獻。帝令宣示百僚，亦不能辨。帝乃呼偽“瑞魚磬”，仍命懸于太微宮，非講經設齋，不得擊之。由是諸觀競以木石模之，以代集眾。又詔諸官悉以宰臣及本道節度使領之，永為常式。帝又制《霓裳羽衣曲》、《紫微八卦舞》，以薦獻于太清宮，貴有異于九廟也。帝東封，獲江淮間三脊茅，乃令于所獲之地置靈茅觀。及禮畢回，謁圣祖于亳州本宮，親札《道德經》于石，作大幢，造八角樓，覆之于虛無殿之前。又幸懷州開元觀及閿鄉奉仙觀，為王公萬民所請，亦親札二經，以大石對峙立之，一如太清之制。乃詔授鄔玄崇為虢州刺史—元十七年夏四月五日，益州大都督府長史張敬忠奏，大圣祖混元皇帝應現于當管蜀州新津縣津興尼寺佛殿柱上，自然隱起木文，為太上老君圣像。當頂上有華蓋，足下前后各有云葉天花，共一十三處。謹差判官益州功曹參軍王大鐄檢覆得狀，與本州刺史李忠徇、別駕盧昉、縣令李韶、道士僧尼一百三十人狀同，方敢上奏。至五月二十四日，敕差內侍林昭隱宣取像柱入京，于大同殿供養。又令兩街宮觀各賜供養七日，卻令進入大內，于今見在。前后瑞應極多，難以具錄。二十九年正月七日，陳王府參軍田同秀于丹鳳門外忽見紫云自西北暎樓，又見混元乘白馬，侍従二童子。二童子謂同秀曰：“我昔與尹喜將入流沙之日，藏一匱靈符在桃林故關尹喜舊宅，汝可請帝取之。”同秀具事聞奏，敕差內使李志忠監同秀往陜州桃林縣南十二里故函谷關墟求訪之。俄有紫云白兔現于枯桑之下，便乃穿掘，下到水際，得石函經匱，玉版朱書細篆。帝聞奏大悅，即令京師列十部樂，歌舞鼓吹，自通化門入。其文于寶輿中五色放光，洞照天地。帝于丹鳳樓上，身披龍袞，手執金爐，六宮嬪婇，競于樓上焚香散花，遙自作禮。帝又令亂撒金錢于樓下，縱令士庶分取，以為歡樂。斯須，山呼之聲，震動京邑。帝令置寶符于靈昌殿，是夜樓閣林樹之上，皆有神燈。乃于正月一日改開元三十年為天寶元年，改桃林縣為“靈寶縣”。其后三年，帝見靈符有“天寶千載”之字，天寶已應改元之號，遂改年為載，乃于其地長樂亭置天寶觀，御制并書靈符銘，立于所獲之處。又于大內置“靈符殿”，賜同秀五品正員官。宰相請加尊號為“開元天寶神武”之字，制可之。乃大赦天下。其年閏四月，帝夢混元謂帝曰：“我在城之西南久矣，當與汝于興慶相見，可速迎我。”帝謂宰相李林甫、牛仙客曰：“朕臨御海內，向三十年，未嘗不五更而起，具朝服禮謁真容，為蒼生祈福。近因假寐見混元。”具言上事，遂差內使與道門威儀蕭玄裕于城西南尋訪。數日，忽于樓觀山谷間見有紫云現，白光屬天，于其下穿之，果得玉像老君，高三尺余以進。其日帝在興慶宮大同殿親自迎謁，果符興慶之言，置于內殿供養，仍令所司寫真容，分送天下諸道宮觀，遂大赦天下。五載，帝夢見混元言：“我有靈應，尋當自至。”遂于太白山獲靈符玉冊，及迎到京，置于靈符殿，親自供養。仍封太白山神為靈應公，改獲符洞為“嘉祥洞”，于山下置“真符縣”。乃令諸道置真符觀，仍編入史。其年十二月，帝幸華清宮；其月四日，日未出時，忽見驪山頂云物積異，須臾云散，見混元圣祖現于朝元閣上。帝與內人瞻謁，良久乃隱。詔改會昌縣為“昭應縣”，其新豐縣隸入昭應。又封會昌山為“昭應山”，封山神為“玄德公”，改朝元閣為“降圣閣”，內出圖本，頒示天下，宣付史官。八載，帝獲二十七仙玉像于寧州羅川縣，敕令迎像入京，一如天寶初迎靈寶符儀注故事。帝親自制贊，尋改羅川縣為“真寧縣”，于所獲處造通圣觀，帝制碑文立之，于今并在。其年六月，大同殿產玉芝一莖，又造金仙、玉芝二觀，復度公主二人為道士。又太白山人李渾上言，見混元言：“金星洞內有玉版石，記圣皇福壽之符。”敕御史中丞王鉷入游谷，行四百余里，求而得之。敕以殊祥頒示中外，乃于其地造靈符觀。閏六月丙寅，帝謁太清宮，加五圣尊號，作仲尼四子像，侍立于混元之前。又敕十道大郡置玉芝觀，大赦天下。九載，太白山人王玄翼上言：“混元大帝降現，言寶仙洞中有妙寶真符，謂帝取之。”敕刑部尚書張均、工部尚書王倕往取，獲之。乃造真靈觀。十三載正月，帝謁太清宮，又上混元尊號為“大圣祖高上大道金闕混元天皇大帝”，五圣各加謚號。帝加“開元天地大寶圣文神武證道孝德皇帝”，大赦天下。十五載，帝幸蜀，混元現于漢中郡三泉縣黑水之側。帝親禮謁，遂命刻石像真容于所現之處，又于利州益昌縣山嶺上見混元騎白衛而過，示收祿山之兆。詔封其山為“白衛嶺”，于所見之處置“自然觀”。又于嵩山置“興唐觀”，成都置“福唐觀”。肅宗至德二載三月十八日，混元現于通化郡云龍巖，初因郡人為國祈福，建大齋會。十八日，忽煙霧異香，氤氳不散，至辰時漸漸開霽，神光照天，因見混元真像立于山前，自地接天，通身白衣，左手垂下，右手執五明之扇，儀相炳然。眾盡瞻禮。其山雖高，亦不及肘，良久乃隱。遂具上奏，內出圖本，太上皇制贊并序，文繁不錄，具編史冊，仍示天下。乾元二年，帝夜夢二青童導従至一宮闕，謁見混元。混元衣云霞之衣，冠九鳳之冠，坐方席，垂寶蓋，憑玉幾，執白拂。左右侍衛真人、玉女、神仙、童子、五天力士，羅列極眾。帝著絳衣秉圭，立侍于混元之后，游涉山海，經歷甚遠，帝一一潛記。又見混元須發皆黑，及明，宣下兩街，訪諸瑞像于務本坊光天觀圣祖院，果獲黑髭老君之像。圖寫以進，帝見大悅，一如夢中所睹。乃出帝真容，令侍立于混元之后，仍頒示于天下，普令供養。代宗初，于楚州安宜縣獲八寶，因改安宜縣為“寶應縣”敕于所獲處造“寶應觀”。遂改元為“寶應元年”，大赦天下。德宗貞元十年，混元潛使金母累降于果州金泉山，授煉氣之術，付女貞謝自然，修習功成。以其年十月十六日，白日上升，后三月乃歸，謂刺史李堅曰：“天上有玉堂最高，老君居焉。壁上皆題神仙之名，時注腳下，云在人間，或為帝王，或為宰輔。神仙入謁老君皆四拜焉。”自然言訖，遂卻升天。敬宗寶歷二年正月，帝有事于南郊，朝獻太清宮，御駕將至長安。縣主簿鄭翦，忽見老君衣白衣，容狀異常，謂翦曰：“當此路有井，可速實之。不然，禍在不測。”翦驚惶顧，其地已微陷，遂并力實之，因失老君所在。駕至，具以上聞，百官稱賀。詔兵部侍郎韋處厚為碑，起居郎柳公權書，立于實井之側，乃編付史官。其年十二月十八日，柳公權書碑之際，忽有勁風颯然而起，旋飚不已。乃見混元著紫衣，金冠金履，立于白蓮花之上，右手執五明扇，左手垂下，空中光明如金色。公權與鐫碑人瞻睹良久，因以物畫地記形像。及畫畢，混元忽以扇指空中，流光四散，乃騰空而去。眾皆側身仰視，漸遠漸小，沒于云中。遂以事上聞，詔編事跡入碑之中，又敕于兩京造“延唐觀”。文宗開成二年五月，中書舍人高元裕為閬州刺史，于州北八九里喜陵江上小山之前，忽見崖壁間光彩有異。近而觀之，石上自然石文，成老君真像，眉發衣章，巾履服飾，無不周備。傍有一人，寬衣大袖，持爐薦香。后一人童子，雙髻高束，謹若聽命，皆非人力圖繪鐫刻所及。元裕每有祈禱，即紫氣上浮，又有靈泉自涌。士民請福，無不立效。遂刻石建宇，用旌其瑞，乃畫圖呈進，乞編入史。詔従之。武宗會昌元年，敕以二月十五日大圣祖降誕之日為“降圣節”，仍令兩京及天下諸州府設齋行道作樂，賜大酺三日，軍期急速，亦不在此限，永為常式。懿宗咸通十年九月十日，徐州逆寇龐勛，領従黨三千余人來亳州太清宮。其日宮北百姓三百余人，見老君自宮中乘空而南，須臾黑霧遍南川中。群賊迷路，自相殺戮，龐勛溺水而死，群兇自此殄滅。汴州節度使太清宮使李蔚具事上聞，詔曰：“吾國家系承混元，教導清凈∴縣舊里，圣祖故鄉，宮宇具嚴，廟貌斯設。昨者余妖奔突，縱火將欲焚燒，陰霧覆閉于晴空，狂寇顛迷于道路，散逸原野，遂至誅夷。緬惟玄功，申茲靈貺。”內出青詞，又委李蔚虔申告謝，布示中外，仍付史官。十三年三月，臺州刺史姚鵠奏：于天臺山修老君殿，于其地穿獲得石函冊文以進，乞付史館，頒示四方。詔従之。廣明二年三月，河中節度使王重榮奏，據晉州申：龍角山慶唐觀老君殿側柏樹上，瑞葛枯死重生。先是武德中混元應現后，于二樹間立殿宇，逾年之后，柏樹上忽自生葛蔓，長十余丈，榮茂于常。其后齊王奪嫡，此蔓枯死。旬月之后，自其末青翠再生，齊王遂敗。至中宗復位，安史叛逆，朱泚謀亂，皆忽枯落，久而復生。廣明元年，黃巢犯闕，其年秋葛蔓枯死，二年春枝葉重茂。又于傍樹上別生一枝，旬日之中，長五十余尺，相對繁茂，有異于常。奏詔褒美，編付史官。其后祥異，皆有詔敕，蓋美乎葛藟慶其孫謀，瓜瓞昭其遠祚，混元流貺，奕葉無窮者也。皇帝駐蹕西蜀，中和二年八月九日進到，帝令宣示內外。三年三月十一日，亳州刺史潘稠差道士馬含章、孫棲梧等奏，太清宮自乾寧四年，后累有逆寇侵犯真源，少或逾千，多或至萬，皆窺伺是宮，欲為焚劫，或來攻城邑，或旁犯縣城。老君皆密垂神化，忽起濃云，或驅以陰風，或擊以雷雹，率皆顛沛，尋至敗亡。靈貺益彰，神功罔測。尋詔升真源縣為畿縣，仍內出青詞，修崇告謝，帝即稽首東拜。八月十二日，敕亳州太清宮是混元降圣之里，名高道祖，福蔭皇基，九宮之瑞井涵空，一鹿之仙蹤在樹，累代之禎祥可紀，近年之感應尤彰，所宜嚴盛于福庭，安可荒涼于靜宇潘稠能施善政，久染真風，廣出俸錢，備修宮觀。垣墉棟桷，無不精新，像設丹青，彌加煥麗。觀圖考事，深可慰嘉。其住宮威儀道士吳重玄可賜紫，仍號“凝玄先生”。道士馬含章、孫棲梧并賜紫，潘稠加金紫光祿大夫檢校工部尚書，余并如故。其年八月二十九日夜，詔帝房宗室李特立與道士李無為，于成都府青羊肆元中觀混元降生舊地，設醮祈真，忽見虹光如彈丸許，漸漸明大，出于殿基東南竹林中，跳躑入西南梅樹下沒。于沒處穿地三尺已來，得寶磚一口，長一尺一寸五分，闊七寸四分，一寸厚一邊三分，并有花文；一邊厚一寸八分，重一十二斤，有古篆六字各方二寸，深三分。鐫刻瑩潔，迨非人工。文曰：“太上平中和災。”九月一日，西川節度使侍中陳敬瑄奏曰：“皇帝陛下稽古順天，膺圖撫運，凝懷至道，屬想大同，是用省方，以明罪己。深仁旁達于下土，至德升聞于上玄，符讖允臻，禎祥間出。降太上匡時之命，清中和寇孽之災，乃示明文，爰形古篆。足表妖氛即殄，圣祚無疆，克知收復之期，便是清寧之日。”至十二日，帝令宣示百官。中書侍郎平章事韋昭度、戶部侍郎平章事蕭遘、門下侍郎平章事鄭畋、御史中丞張瀆、宗正卿嗣曹王龜年表賀曰：“伏以萑蒲嘯聚，車駕省方，天災流行，國家代有。陛下降成湯罪己之詔，征王者有征之師，顧彼兇妖，即當殄滅。清平既彰于嘉兆，幽贊爰睹其秘文。赤雀銜書，貺豈同于太上；玄龜負卦，慶難比于平災_因宗室齋醮之辰，仍有祥光跳躑之瑞，其為感現，可謂丁寧。樞密使李順融、十渾十二衛都指揮使田令孜表賀曰：“今者又有維城，來于仙觀，至誠才發，嘉兆俄呈。現此時在地之赤光，是昔日度關之紫氣，及穿積土，果獲古文，驗逸勢于龍蛇，即知平于梟獍，于沖邃理，頗甚昭明。既太上令與平災，知中和永昌厥祚。所現全因圣祖，掘得又自皇枝，捧此靈蹤，可明天意。且混元圣祖，每逢多難，皆有殊祥，唯彼明征，備書正史。昔于丹鳳門上，告田同秀于天寶復國之期，今又青羊肆中，示李特立以陛下還宮之慶，莫不天下幸甚，乞付史館。”帝并俞之。十五日，李特立授太子校書，李無為賜紫，仍各賜縑帛三百匹。二十一日又詔曰：“太上玄元大帝與弟子文始先生講真經于樓觀之臺，約后會于青羊之肆，便乘云駕，俱入流沙。仙記傳聞，地圖標載，自周昭至于此日，歷數約二千余年，景像寂寥，基蹤牢落。今因巡幸，靈貺昭彰，殊光跳躍于庭前，靈篆申明于樹下。磚含古色，字驗休禎，中和之災害欲平，厚地之禎符乃現，足表玄穹降祐，圣祖垂祥，將殲大盜之兵戈，永耀中興之事業。須傳簡冊，兼示寰區。已付史官，備令編錄，仍模勒文字，告示諸道及軍前。其觀可改號為‘青羊宮’，仍置殿堂屋宇。側近屬觀田地，約有兩頃，近來散屬黎氓，多植蔥蒜，清虛之地，難使熏蒸。已賜錢二百貫，便令收贖，仍給公驗，永歸靖廬。宗子特立已除官，道士李無為已賜紫，所宜升獎，用荷慶靈。敬瑄位冠公臺，風行郡國，效節于延洪之代，修心于道德之鄉，遂令境內消兵，地中呈寶，其為休美，倍可嘉稱。”至十月七日，敕高品郭遵泰監建青羊宮土木之工，并用內庫宣賜。自獲靈瑞之后，至是月癸丑，近蜀郡寇，相次擒戮，旬月之內，遂至清平。駕幸青羊宮，頒賜有差。李特立賜緋，授龍州錄事參軍。又下詔曰：“太上垂祥，青羊應現，禮宜崇飾，用答殊休。諸道州府紫極宮，宜委長吏如法修飾，仍選有科儀道士祭醮。”是月乙卯奏，收復京城，有以見大道垂休，圣祖昭祐，洪圖延永，唐祚無疆者也。又敕翰林學士承旨尚書兵部侍郎、知制誥樂朋龜撰碑立之，伏乞頒示天下，以表皇家承神仙之苗裔，感太上之靈貺，實萬代之無窮也。臣今檢會従會従國初已來，所造宮觀，約一千九百余所，度道士計一萬五千余人。其親王貴主及公卿士庶，或舍宅舍莊為觀，并不在其數。則帝王之盛業，自古至于我朝，莫得而述也。中和四年十二月十五日，上都太清宮文章應制弘教大師賜紫道士臣杜光庭上講。謹記。