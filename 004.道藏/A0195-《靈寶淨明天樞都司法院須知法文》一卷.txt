天樞都司者，天門司院上天喉舌之官，總領七十三司、七錄事司，謂之七十四司，稽考三界陰陽善惡。文字經法，上下無不關瞀如緣，合係都録七録事之選者。事至自知，此不具說，要在慎守，不得輕泄天機。如有清信弟子，微發露以誘之，則不為漏。如遇之而不勸，問而不答，則為《祕收鬼青律文》。律文日：泄慢受上賞，祕受蒙顯戮。是也。

早起日出時，望東披衣起坐，存日照頂門，有赤炁自頂門入懷中。有月一輪，白炁自懷出，與赤炁合而為丹。其月內赤外黃，如彈子大。以左手執丹，右手恰訣，訣不傳。取湧泉一點雪嚥之，覺直下丹田，中熱是也。又閉炁，存西王母。取銀漢之水，以玉甌闊七寸，深八寸，洗耳洗目，兩手恰訣。訣不傳。又閉炁，存九州高明大使在右，日宣元君在左，靈寶孝道明王乘雲在上，以柳枝明水一玉孟，飲之，味若黃連者是也。此雷衆也。雷衆通心，服之，覺口中一吐，即成雷電飛騰，兩手有印。不傳。如初覺見諸種龍神，切宜定其志意，待之如熟，則天尊父母，將吏如友契，自然有得；其或自主驚疑，則魂飛蕩矣。

如遇陽界、陰界官員，掌法不正，即時録奏，仍先縛其神，執其犯罪，事花放還。合死者。不得過一歲。如遇人物、妖鬼，有為十善玉民之害者，驅雷火以擊之。其有後桐，斷絕乏祭，須求托化得其實，而王法不及者。如遇仙官、鬼神，有申奏違忤天法，即時申奏，不得容隱。已上訣目心傳，不泄非人，若說，禍及九祖九孫。天樞糾察喉舌官，吾是神司第一郎。存神服食日月光，王母賜我銀漢漿。明王飲吾玉孟水，服之心志自安康。記語諸司糾察王，不違召請急忙忙。輔佐天法莫疏狂，謹密文字如星霜。如有違戾及私語，吾以汝名奏玉皇。

都錄職任，如有功已滿，即擬三清左右丞。此急宜選擇忠孝有道之士，於三十年內奏名，自代奏之得人，即有昇真尸解之報，則上受天爵，正入仙宗矣。