元始道要，妙本沖和，朴散兩儀，氣降萬物。生殺之柄，流浪不絕，太玄之機，其孰可知？視形有道，忘形得道。惟精一身之主，惟氣一身之真，惟神一身之靈。精氣神三者，惟心可以動合變化也。日月天地之至精，坎離人身之至藥，使坎離交媾。日且於玄宮，成真丹者，見乾坤造化，知生殺樞機也。形遺神化，妙合太虛，是謂真仙至要。返本還元，子後午前，行復之乾，自遘終坤。得吾丹者，六年忘聲色情欲，遠萬綠，行至九年，丹成胎化，遂為真仙。昇入無形。得人授之者，法先齋心潔身，上聞上天，置生死二字於爭器中，探得生字則天意大同，然後鐫金石，誓契刺血，書丹經，付口訣，咒印法式，若非其人，天意不同，妄授者罪及九祖。祕之！慎之！無忘天誠。奇哉三十輻，輻輻同一轂，子後與午前，陰陽無暫縮。乾坤造化時，龍虎交五六，功滿上昇日，方信還丹速。何事最為良，元精日月長，丹田深處雨，玄牝裹頭霜。真黑凝為室，靈砂結作房，靜思達聖理，端的不尋常。五賊見何昌，玄元事可詳，聖丹生出味，靈液透來香。腹裹乾坤秀，壺中日月長，從知真法後，一氣自鏗鏘。欲得轉神清，須當祕取精，六龍奔電影，一馬驟風聲。意脫紅塵急，身騰碧落輕，但能修此志，不久到蓬瀛。要覓到胎靈，先當苦鍊形，一真如有主，三主自然昇。異骨朝金色，仙壺鍊端星，興功修此志，莫倦讀《黃庭》。功滿忘形日，胎仙欲化時，祥光生外室，神水出華池，天樂朝聞奏，陰魔夜哭離，迴頭謝產世，凡骨豈相隨。陽精陽精，來保吾身，吾胎已靈，同合其真。急急如律令。太陰玄精，為我胎靈，安其魂魄，守護真形。急急如律令。周天共成三百六十五數，乃日月一歲所行之日，閏餘小大，積而終於內，行其四卦者，五行統用。蓋五行於四時也，此則備見。東春分日卯時，面向卯，念咒九遍，九度行火，每度嚥華池水十一口，共成九十九口之數也。南夏至日午時行，面向午，念咒三遍，三度行火，每度嚥華池水二十七口，共成八十一口之數也。一西秋分日酉時行，面向酉，念睨七遍，七度行火，每度嚥華池水十口，臨後十二，口共成七十二口之數也。北冬至日子時行，面向子，念咒五遍，五度行火，每度嚥華池水二十口，臨後二十八口，共成一百八口之數也。鬱儀結璘，玉珮金鐺，流金火鈴，急急如律令。龍虎水火中丹九候。聖胎已立仙可求，金精躍躍衝關浮，先除心境殺陰鬼，心經上湧華池水。陰陽擊搏生風雷，魂魄飛揚驚夢寐，忽然六腑生微瘉，因守真丹病自治。龜池夜覺丹霞起，赫日明蟾騰海底，形容晝觀神氣清，百骸無病自調理。坐居暗室神光現，雙目時時若驚電，夢中常抱嬰兄歸，此是還丹第二轉。真丹千日將成功，金關玉鑠闈重重，嗚雷一鼓海水沸，驚汁流濕關節通。華池瀝瀝懸明珠，再烹再漱成凝酥，可能療人濟苦患，服之百日災自除。色境無心除嗜欲，三田六腑光同燭，朝朝靈液流瓊酥，漸畏羶腥充口腹。塵骨將輕變神室，雙跟童人如點漆，皺臉重舒鉗髮生，學道方知身有益。五年之後復如何，五味雖甘亦不和，真陽氣足常自飽，所食皆宜不火多。酒量無算豈能醉，色澤增鮮益神氣，日喜離珠轉有靈，自然身繼神仙位。鍊丹九轉成非遙，熟視百步分秋毫，返老何須求外藥，舊痕殘靨盡除消。不餐自有胎元氣，此法要逃生死理，志心百日功若何，第一奇功無涕淚。內志清高合太虛，凡情凡愛心境除，九蠱下盡三尸死，魂魄不遊夢寐無。陽精體立滋神府，四體安能畏寒暑，定知生死不相仟，華胥便是神仙路。功行周施陰德足，三清自授直天錄，陰陽變化可預知，人事舉止見災福，潔身靜處避人寰，觸目塵紛默往還，胎仙可見有神聖，真氣吁呵外汞乾。胎仙神晝欲騰飛，靜中天樂聞時時，常人對面厭腥穢，神彩自可怡容儀。地神日見白衣出，紫彤真霞覆滿目，此身忽化火光飛，便是神靈脫凡骨。