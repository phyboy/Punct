道不可以言傳，不可以名紀，曆古以來，升仙達道者不為少矣。僕志慕前賢，心懷大道，不意運起刀兵，時危世亂，始以逃生，寄跡江湖岩穀，退而識性，留心惟在清淨希夷。曆看丹經，累參道友，止言養命之小端，不說真仙之大道。因於終南山石壁間，獲收《靈寶經》三十卷：上部《金誥書》，元始所著；中部《玉書錄》，元皇所述；下部《真源義》，太上所傳：共數千言。予宵衣旰食，遠慮深省，乃悟陰中有陽，陽中有陰，本天地升降之宜，氣中生水，水中生氣，亦心腎交合之理，比物之象，道不遠人。配合甲庚，方驗金丹有准；抽添卯酉，自然火候無差。紅鉛黑鉛，徹底不成大藥；金液玉液，到頭方是還丹。從無入有，嘗懷征戰之心；自下升高，漸入希夷之域。抽鉛汞，致二八之陰消；換骨煉形，使九三之陽長。水源清濁，辨於既濟之時；內景真虛，識於坐忘之日。玄機奧旨，難以盡形方冊；靈寶妙理，可用入聖超凡。總而為三乘之法，名《靈寶畢法》。大道聖言，不敢私於一己，用傳洞賓足下，道成勿秘，當貽後來之士。

《玉書》曰：“大道無形，視聽不可以見聞；大道無名，度數不可以籌算。資道生形，因形立名，名之大者，天地也。天得乾道而積氣以覆於下，地得坤道而托質以載於上，覆載之間，上下相去八萬四千里。氣質不能相交，天以乾索坤而還於地中，其陽負陰而上升；地以坤索乾而還於天中，其陰抱陽而下降，一升一降運於道，所以天地長久。《真源》曰：天地之間，親乎上者為陽，自上而下四萬二千里，乃曰陽位；親乎下者為陰，自下而上四萬二千里，乃曰陰位。既有形名，難逃度數，且一歲者，四時、八節、二十四氣、七十二候、三百六十日、四千三百二十辰。十二辰為一日，五日為一候，三候為一氣，三氣為一節，二節為一時，四時為一歲。一歲以冬至節為始，是時也，地中陽升，凡一氣十五日，上升七千里，三氣為一節，一節四十五日，陽升共二萬一千里，二節為一時，一時九十日，陽升共四萬二千里，正到天地之中，而陽合陰位，是時陰中陽半，其氣為溫，而時當春分之節也。過此陽升而入陽位，方曰得氣而升，亦如前四十五日立夏。立夏之後，四十五日夏至，夏至之節陽升，通前計八萬四千里以到天，乃陽中有陽，其氣熱，積陽生陰，一陰生於二陽之中。自夏至之節為始，是時也，天中陰降，凡一氣十五日，下降七千里，三氣為一節，一節四十五日，陰降共二萬一千里，二節為一時，一時九十日，陰降共四萬二千里，以到天地之中，而陰交陽位，是時陽中陰半，共氣為涼，而時當秋分之節也。過此陰降而入陰位，方曰得氣而降，亦如前四十五日立冬，立冬之後，四十五冬至，冬至之節陰降，通前計八萬四千里以到地，乃陰中有陰，其氣寒，積陰生陽，一陽生於二陰之中。自冬至之後，一陽複生，如前運行不已，周而復始，不失於道。冬至陽生，上升而還天，夏至陰生，下降而還地。夏至陽升到天，而一陰來至，冬至陰降到地，而一陽來至，故曰夏至、冬至。陽升于上，過春分而入陽位，以離陰位，陰降於下，過秋分而入陰位，以離陽位，故曰春分、秋分。凡冬至陽升之後，自上而下，非無陰降也，所降之陰乃陽中之餘陰，止于陽位中消散而已，縱使下降得位，與陽升相遇，其氣絕矣；凡夏至陰降之後，自下而上，非無陽升也，所升之陽乃陰中之餘陽，止于陰位中消散而已，縱使上升得位，與陰降相遇，其氣絕矣。陰陽升降，上下不出於八萬四千里，往來難逃於三百六十日，即溫涼寒熱之四氣而識陰陽，即陽升陰降之八節而知天地。以天機測之，庶達天道之緒餘。若以口耳之學，較量於天地之道，安得籌算而知之乎？《比喻》曰：道生萬物，天地乃物中之大者，人為物中之靈者。別求於道，人同天地，以心比天，以腎比地，肝為陽位，肺為陰位。心腎相去八寸四分，其天地覆載之間比也。氣比陽而液比陰。子午之時，比夏至、冬至之節；卯酉之時，比春分、秋分之節。以一日比一年。以一日用八卦，時比八節，子時腎中氣生，卯時氣到肝，肝為陽，其氣旺，陽升以入陽位，春分之比也，午時氣到心，積氣生液，夏至陽升到天而陰生之比也；午時心中液生，酉時液到肺，肺為陰，其液盛，陰降以入陰位，秋分之比也，子時液到腎，積液生氣，冬至陰降到地而陽生之比也。周而復始，日月迴圈，無損無虧，自可延年。《真訣》曰：天地之道一得之，惟人也，受形于父母，形中生形，去道愈遠。自胎元氣足之後，六欲七情，耗散元陽，走失真炁，雖有自然之氣液相生，亦不得如天地之升降，且一呼元氣出，一吸元氣入，接天地之氣，既入不能留之，隨呼而複出，本宮之氣，反為天地奪之，是以氣散難生液，液少難生氣。當其氣旺之時，日用釕卦，而於氣也，多入少出，強留在腹，當時自下而升者不出，自外而入者暫住，二氣相合，積而生五臟之液，還元愈多，積日累功，見驗方止。《道要》曰：欲見陽公長子，須是多入少出。從他兒女相爭，過時求取真的。此乃積氣生液，積液生氣，匹配氣液相生之法也。行持不過一年，奪功以一歲三百日為期。旬日見驗，進得飲食，而疾病消除，頭目清利，而心腹空快，多力少倦，腹中時聞風雷之聲，餘驗不可勝紀。解曰：陽公長子者，乾索於坤，如氣升而上也。兒日氣，自腎中升；女是液，自心中降。相爭，兒女上下之故。閉氣而生液，積液而生氣，匹配兩停，過時自得真水也真解曰：此乃下手之初，于卯卦陽升氣旺之時，多吸天地之正氣以入，少呼自己之元氣以出，使二氣相合，氣積而生液，液多而生氣，乃匹配陰陽，氣液相生之法也。

《金誥》曰：所謂大道者，高而無上，引而仰觀，其上無上，莫見其首；所謂大道者，卑而無下，俛而俯察，其下無下，莫見其基。始而無先，莫見其前；終而無盡，莫見其後。大道之中而生天地，天地有高下之儀；天地之中而有陰陽，陰陽有始終之數。一上一下，仰觀俯察，可以測其機；一始一終，度數推算，可以得其理。以此推之，大道可知也。《真源》曰：即天地上下之位，而知天地之高卑；即陰陽終始之期，而知天道之前後。天地不離於數，數終於一歲；陰陽不失其宜，宜分於八節。科至一陽生，春分陰中陽半，過此純陽而陰盡，夏至陽太極而一陰生，秋分陽中陰半，過此純陰而陽盡，冬至陰太極而一陽生，升降如前，上下終始，雖不能全盡大道，而不失大道之本，欲識大道，當取法於天地，而審於陰陽之宜也。《比喻》曰：以心腎比天地，以氣液比陰陽，以一日比一年。日用艮卦比一年，用立春之節，乾卦比一年，用立冬之節。天地之中，親乎下者為陰，自下而上四萬二千里，乃曰陰位，冬至陽生而上升，時當立春，陽升于陰位之中二萬一千里，是陽難勝於陰也；天地之中，親乎上者為陽，自上而下四萬二千里，乃曰陽位，夏至陰生而下降，時當立秋，陰降于陽位之中二萬一千里，是陰難勝於陽也。時當立夏，陽升而上，離地六萬三千里，去天二萬一千里，是陽得位而陰絕也；時當立冬，陰降而下，離天六萬三千里，去地二萬一千里，是陰得位而陽絕也。一年之中，立春比一日之時，艮卦也，腎氣下傳膀胱，在液中微弱，乃陽氣難升之時也；一年之中，立冬比一日之時，乾卦也，心液下入，將欲還元，複入腎中，乃陰盛陽絕之時也。人之致病者，惟陰陽不和，陽微陰多，故病多。《真訣》曰：陽升立春，自下而上，不日而陰中陽半矣；陰降立冬，自上而下，不日而陽中陰半矣。天地之道如是，惟人也，當退卦氣微，不知養氣之端，乾卦氣散，不知聚氣之理，日夕以六欲七情耗散元陽，使真氣不旺，走失真氣，使真液不生，所以不得如天地之長久，故古人朝屯幕蒙，日用二卦，乃得長生在世。朝屯者，蓋取一陽在下，屈而未伸之義，其在我者，養而伸之，勿使耗散；幕蒙者，蓋取童蒙求我，以就明棄暗，乃陰間求陽之義，其在我者，昧而明之，勿使走失。是以日出當用艮卦之時，以養元氣，勿以利名動其心，勿以好惡介其意，當披衣靜坐，以養其氣，絕念忘情，微作導引，手腳遞互伸縮三五下，使四體之氣齊生，內保元氣上升，以朝於心府，或咽津一兩口，搓摩頭面三二十次，河出終夜壅聚惡濁之氣，久而色澤棄美，肌膚光潤。又於日入當用乾卦之時，以聚元氣，當入室靜坐，咽氣搐外腎，咽氣者是納心火於下，搐外腎者是收膀胱之氣於內。使上下相合腎氣之火，三火聚而為一，以補暖下田，無液則聚氣生液，有液則炬液生氣，名曰聚火，又曰太乙含真氣也。早朝咽津摩面，手足遞第一線伸縮，名曰散火，又名曰小煉形也。《道要》曰：花殘葉落深秋，玉人懶上危樓。欲得君民和會，當時宴罷頻收。此納心氣而收膀胱氣，不令耗散，而相合腎氣，以接坎卦氣海中新生之氣也。必以立冬為首，見驗方止，行持不過一年，奪功以一歲三百日為期。旬日見驗，容顏光澤，肌膚充悅，下田溫暖，小便減省，四體輕健，精神清爽，痼疾宿病，盡皆消除。如惜歲月，不倦行持，只於匹配陰陽功內，稍似見驗，敘入此功，日用添入艮卦，略行此法，乾卦三元用事，應驗方止。解曰：花殘葉落深秋者，如人氣弱，日幕之光，陽氣散而不升，故曰“懶上危樓”。樓者，十二重樓也。心為君火，膀胱民火，咽氣搐外腎，使心與外腎氣聚而為一，故曰“和會”。宴乃咽也，收乃搐也。早晨功不絕者，此法為主本也。真解曰：艮卦陽氣微，故微作導引伸縮，咽津摩面，而散火於四體，以養元氣。乾卦陽氣散，故咽心氣，搐外腎，以合腎氣，使三火聚而為一，以聚元氣，故曰“聚散水火”，使根厚牢固也。

《金誥》曰：太元初判而有太始，太始之中而有太無，太無之中而有太虛，太虛之中而有太空，太空之中而有太質，太質者，天地清濁之質也。其質如卵而玄黃之色，乃太空之中一物而已。陽升到天，太極而生陰，以窈冥抱陽而下降；陰降到地，太極而生陽，以恍惚負陰而上升。一程式一降，陰降陽升，天地行道，萬物生成。《真源》曰：天如覆盆，陽到難升；地如磐石，陰到難入。冬至而地中陽升，夏至到天，其陽太極而陰生，所以陰生者，以陽自陰中來，而起於地，恍恍惚惚，氣中有水，其水無形，夏至到天，積氣成水，是曰“陽太極而陰生”也；夏至而天中陰降，冬至到地，其陰太極而陽生，所以陽生者，以陰自陽中來，而出於天，杳杳冥冥，水中有氣，其氣無形，冬至到地，積水生氣，是曰“陰太極而陽生”也。《比喻》曰：以身外比太空，以心腎比天地，以氣液比陰陽，以子午比冬夏。子時乃曰坎卦，腎中氣生；午時乃曰離卦，心中液生。腎氣到心，腎氣與心氣相合，而太極生液，所以生液者，以氣自腎中來，氣中有真水，其水無形，離卦到心，接著心氣，則太極而生液者如此；心液到腎，心液與腎水相合，而太極複生於氣，所以生氣者，以液自心中來，液中有真氣，其氣無形，坎卦到腎，接著腎水，則太極而生氣者如此。可比陽升陰降，至太極而相生，所生之陰陽，陽中藏水、陰中藏氣也。《真訣》曰：腎中生氣，氣中有真水；心中生液，液中有真氣。真水真氣，乃真龍真虎也。陽到天而難升，太極生陰；陰到地而難入，太極生陽：天地之理如此。人不得比天地者，六欲七情，感物喪志，而耗散元陽，走失真氣。當了卦腎氣到心，神識內定，鼻息少入遲出，綿綿若存，而津滿口咽下，自然腎氣與心氣相合，太極生液；及坎卦心液到腎，接著腎水，自然心液與腎氣相合，太極生氣。以真氣戀液，真水戀氣，本自相合，故液中有真氣，氣中有真水，互相交合，相戀而下，名曰交媾龍虎。若火候無差，抽添合宜，三百日養就真胎，而成大藥，乃煉質焚身，朝元超脫之本也。《道要》曰：一氣初回元運，真陽欲到離宮，捉取真龍真虎，玉池春水溶溶。此恐泄元氣而走真水於身外也。氣散難生液，液少而無真氣，氣水不交，安成大藥？當此年中用月，以冬至為始，日中用時，以離卦為期。或以晚年奉道，根元不固，自度虛損而氣不足之後，十年之損，一年用功補之，名曰采補還丹。補之過數，止行此法，名曰水火既濟可以延年益壽，乃曰人仙，功驗不可備紀。若補數足，而口生甘津，心境自除，情欲不動，百骸無病，而神光暗中自現，雙目時若驚電。以冬至日為始，謹節用法，三百日脫其真胎，名曰胎仙。解曰：在外午時為離卦，太陽為真陽，在人心為離宮，元陽為真龍也。真虎乃腎氣中之水，真龍乃心液中之氣，口為玉池，津為春水。直解曰：一氣初回元運，以冬至為始，即子月也。真陽欲到離宮，以離卦為期，即午時也。真龍者，心液中之氣；真虎者，腎氣中之水。氣水相合，乃曰龍虎交媾也。

《金誥》曰：天地者，大道之形；陰陽者，大道之氣。寒熱溫涼，形中有氣也；雲霧雨露，氣中有象也。地氣上升，騰而為雲，散而為雨；天氣下降，散而為霧，凝而為露。積陰過則露為雨、為霜、為雪，積陽過則霧為煙、為雲、為霞。陰中伏陽，陽氣不升，擊搏而生雷霆；陽中伏陰，陰氣不降，凝固而生雹霰。陰陽不諧合，相對而生閃電；陰陽不匹配，亂交而生虹霓。積真陽以成神，而麗乎天者星辰；積真陰以成形，而壯乎地者土石。星辰之大者日月，土石之貴者金玉，陰陽見於有形，上之日月、下之金玉也。《真源》曰：陰不得陽不生，陽不得陰不成。積陽而神麗乎天，而大者日月也，日月乃真陽，而得真陰以相成也；積陰而形壯於地，而貴者金玉也，金玉乃真陰，而得真陽以相生也。《比喻》曰：真陽比心液中真氣，真陰比腎氣中真水。真水不得真氣不生，真氣不得真水不成。真水真氣，比於離卦，和合於心上肺下，如子母之相戀，夫婦之相愛。自離至兌，兌卦陰旺陽弱之時，比日月之下弦，金玉之在晦，不可用也。日月以陰成陽，數足生明；金玉以陽生陰，氣足成寶。金玉成寶者，蓋以氣足而進之以陽；日月生明者，蓋以數足而受之以魂。比於乾卦進火，煉陽無衰，火以加數，而陽長生也。《真訣》曰：離卦龍虎交媾，名曰采藥。時到乾卦，氣液將欲還元，而生膀胱之上，脾胃之下，腎之前，臍之後，肝之左，肺之右，小腸之右，大腸之左。當時脾氣旺而肺氣盛，心氣絕而肝氣弱，真氣本以陽氣相合而來，陽氣既弱，而真氣無所戀，徒勞用工。百采合必於此時，神識內守，鼻息綿綿，以肚腹微脅，臍腎覺熱太甚，微放輕勒，腹臍未熱，緊勒，漸熱即守常，任意放志，以滿乾坤，乃曰勒陽關而煉丹藥。使氣不上行，以固真水，經脾宮，隨呼吸而搬運于命府黃庭之中。氣液造化時，變而為精，精變而為珠，珠變而為汞，汞變而為砂，砂變而為金，乃曰金丹，其功不小矣。《道要》曰：采藥須憑玉兔，成親必藉黃婆。等到雍州相見，奏傳一曲陽歌。此乃與采藥日用對行，凡以晚年補完十損一補之功，此法名曰煉汞補丹田。補之數足，止於日用離卦采藥，乾卦燒煉勒陽關。春冬多采少煉，乾一而離二，倍用功也；秋夏少采多煉，離一而乾二，倍用功也。隨年月氣旺，采煉之功效在前，可延年住世而為人仙。若以補數既足，見驗進功，亦謹節用功。采藥一百日藥力全，二百日聖胎堅，三百日真氣生而胎仙完。凡藥力全而後進火加數，乃曰火候；凡聖胎堅後，火候加至小周天數，乃曰小周天；凡胎圓真氣生，火候加至大周天數，乃曰周天火候。采藥而交媾龍虎，煉藥而進火，方為入道，當絕跡幽居，心存內觀，內境不出，外境不入，如婦之養孕，龍之養珠，雖飲食寤寐之間，語默如嬰兒，舉止如室女，猶恐有失有損，心不可暫離於道也。解曰：藥是心中真氣，兔是腎中真水，黃婆是脾中真液，和合氣水而入黃庭。雍州，乾卦。勒陽關，脅腹也。右小乘法四門，系人仙。

《金誥》曰：陰陽升降，不出天地之內，日月運轉，而在天地之外。東西出沒，以分晝夜；南北往來，以定寒暑。晝夜不息，寒暑相推，積日為月，積月為歲。月之積日者，以其魄中藏魂、魂中藏魄也；歲之積月者，以其律中起呂、呂中起律也。日月運行，以合天地之機，不離乾坤之數，萬物生成雖在於陰陽，而造化亦資於日用。《真源》曰：天地之形，其狀如卵，六合之內，其圓如球。日月出沒，運行於一天之上，一地之下，上下東西，周行如飛輪。東生西沒，日行陽道，西生東沒，月行陰道，一日之間，而分晝夜。冬至之後，日出自南而北，夏至之後，日出自北而南，冬之夜乃夏之日，夏之夜乃冬之日，一年之間，崦定寒暑。日月之狀，方圓八百四十裏，四尺為一步，三百六十步為一裏。凡八刻二十分為一時，十二時為一日，一月三十日，共三百六十時，計三千刻，一十八萬分也。且以陽行乾，其數用九，陰行坤，其數用六。魄中魂生，本自旦日，蓋九不對六，故三日後魄中生魂。凡一晝夜，一百刻六十分，魂於魄中一進七十裏，六晝夜，進四百二十裏，而魄中魂半，乃曰上弦。又六晝夜，進四百二十裏，通前共進八百四十裏，而魄中魂全，陽滿陰位，乃曰月望。自十六日為始，魂中生魄，凡一晝夜，一百刻六十分，魄於魂中一進七十裏，六晝夜，共進四百二十裏，而魂中魄半，乃曰下弦。又六晝夜，進四百二十裏，通前共進八百四十裏，而魂中魄全，陰滿陽位，月中尚有餘光者，蓋六不盡九，故三日後月魄滿宮，乃曰月晦。月旦之後，六中起九，月晦之前，九中起六，數有未盡，而生後有期，積日為月，積月為歲。以月言之。六律六呂，以六起數，數盡六位，六六三十六，陰之成數也；以日言之，五日一候，七十二候，八九之數，至重九以九起數，數盡六位，六九五十四，陽之成數也。一六一九，合而十五，十五，一氣之數也，二十四氣當八節之用，而見陰陽升降之宜。一六一九，以四為用，合四時而倍之，一時得九十，四九三百六，變為陽之數二百一十六，陰之數一百四十四，計三百六十數，而足滿周天。《比喻》曰：陰陽升降在天地之內，比心腎氣液交合之法也；日月運轉在天地之外，比肘後飛金晶之事也；日月交合，比進火加減之法也。陽升陰降，無異於日月之魂魄；日往月來，無異於心腎之氣液。冬至之後，日出乙位，沒庚位，晝四十刻，自南而北，凡九日東生西沒，共進六十分，至春分晝夜停停，而夏至為期，晝六十刻；夏至之後，日出甲位，沒辛位，晝六十刻，自北而南，凡九日東生西沒，共退六十分，至秋分晝夜停停、而冬至為期，晝四十刻。晝夜分刻，准前後進退，自南而北，月旦之後，三日魂生於魄，六日兩停，又六日魂全，其數用九也；月望之後，魄生於魂，六日兩停，又六日魄全，其數用六也。歲之夏至，月之十六日，乃日用離卦之法，人之午時也；歲之冬至，月之旦日，乃日用坎卦之法，人之子時也。天地陰陽升降之宜，日月魂魄往來之理，尚以數推之，交合有序，運轉無差，人之心腎氣液、肝肺魂魄，日用雖有節次，年月豈無加減乎？《真訣》曰：坎卦陽生，當正子時，非始非終，艮卦腎氣交肝氣。未交之前，靜室中披衣握因盤膝，蹲下腹肝，須臾升身，前出胸而微偃頭於後，後閉夾脊雙關，肘後微扇一二，伸腰，自尾癌穴，如火相似，自腰而起，擁在夾脊，慎勿開關，即時甚熱氣壯，漸次開夾脊關，放氣過關，仍仰面腦後緊偃，以閉上關，慎勿開之，即覺熱極氣壯，漸次開關入頂，以補泥丸髓海，須身耐寒暑，方為長生之基。次用還丹之法，如前出胸伸腰，閉夾脊，蹲而伸之，腰間火不起，當靜坐內觀，如法再作，以火起為度，自丑行之，至寅終而可止，乃曰肘後飛金晶，又曰抽鉛，使腎中氣生肝氣也。且人身脊骨二十四節，自下而上三節，與內腎相對，自上而下三節，名曰天柱，天柱之上，名曰玉京，天柱之下，內腎相對，尾閭穴之上，共十八節，其中曰雙關，上九下九，當定一百日，遍通十八節而入泥丸，必于正一陽時，坎卦行持，乃曰肘後飛金晶，離卦采藥，乾卦進火燒藥，勒陽關，始一百日飛金晶入腦，三關一撞，直入上宮泥丸，自坎卦為始，至艮卦方止。自離卦采藥，使心腎氣相合，而肝氣自生心氣，二氣純陽，二八陰消，薰薰於肺，而得肺液下降，包含真氣，日得黍米之大，而入黃庭，方曰內丹之材，即百日無差藥力全。凡離卦采藥用法，依時內觀，轉加精細，若乾卦進火燒藥，勒陽關，自兌卦為始，終在乾卦，如此又一百日，肘後飛金晶，自坎卦至震卦方止，離卦采藥之時，法如舊以配，自坤至乾卦行持，即二百日無差聖胎堅。勒陽關法，自坤卦至乾卦方止，如此又一百日足，泥丸充實，返老還童，不類常人，采藥就，胎仙完，而真氣生，形若彈圓，色同朱橘，永鎮丹田，而作陸地神仙。三百日後行持，至離卦罷采藥，坤卦罷勒陽關，即行玉液還丹之道，故自冬至後，方曰行功，三百日胎完氣足，而內丹就，真氣生。凡行此法，方為五行顛倒，三田返覆。未行功以前，先要匹配陰陽，使氣液相生，見驗方止；次要聚散水火，使根源牢固，而氣行液住，見驗方止；次要交媾龍虎，燒煉丹藥，使采補還丹，而煆煉鉛汞，見驗方止。十損一補之數足，而氣液相生，見驗方止。上項行持，乃小乘之法，自可延年益壽。若以補完堅固，見驗方止，方可年中擇月，冬至之節，月中擇日，甲子之日，日中擇時，坎、離、乾卦三時為始，一百日自坎至艮，自兌至乾，二百日後，自坎至震，自坤至乾。凡此下功，必於幽室靜宅之中，遠婦人女子，使雞犬不聞聲，臭穢不入鼻，五味不入口，絕七情六欲，飲食多少，寒熱有度，雖寐寐之間，而意恐損失。行功不勤，難成乎道。如是三百日，看應驗如何。真解曰：此乃三元用法；謂坎卦飛金晶；下田返上田也；離卦采藥，下田返中田也，乾卦勒陽關，中由返下由也。亦曰三田返覆。《道要》曰：日月並行複卦，蹲升數日開關。貪缶揚揚州聚會，六宮火滿金田。解曰：日月並行複卦者，一陽生時；在日為子時，在年為冬至也，所謂月中擇日、日中擇時也。蹲升，說巳在前。數日，是定一百日。開關，是先開中關，次開上關。貪向揚州聚會，揚州者，在人為心，在日為午時，在卦為離。聚會者，真陰真陽交橫，故日采藥。乾為六官，火是氣也。勒陽關而聚氣，以肺氣為金，而下腎之丹田，故曰“火滿金田”，乃行乾卦而勒陽關，聚火下丹田也。直解曰：日月並行複卦者，冬至甲子時也。蹲升數日開關者，蹲腹升身以起火，至百日開關也。此乃自坎至良，飛金晶之法。揚州聚會者，離卦采藥交陰陽也。六宮火滿丹田，則乾卦勒陽關，聚肺氣于下田，自兌至乾者也。終南路上逢山，升身頻過三關。貪向揚州聚會，爭如少女燒天。解曰：終南者，聖人隱意在中男也，中男即坎卦。良為山，山是勢，飛金晶至巽卦方止，第二百日下功之時也。升身頻過三關、貪向揚州聚會，說已在前。爭如少女燒天者，少女是兌卦也，勒陽關至乾卦而方止也。兗克州行到徐州，起來走損車牛。為戀九州歡會，西南火入雍州。解曰：艮州，艮卦；徐州，巽卦。自艮卦飛金晶，至巽卦方止也。起來走損車牛，車為陽，牛為陰，“是夾脊一氣飛入泥丸也。九州，在人為心，在日為午時，與前來藥園也。西南，坤卦也。雍州，乾卦也。勒陽關，自坤至乾方止，第三百日下功之時也。直解曰：此乃第三百日之功，飛金晶之法，起艮而止巽也。九州歡會，采藥如前。勒陽關；則自坤至乾酉止也。此是日用事，乃日三元用法。飛金晶入腦，下田返上田；采藥，下田返中田；燒藥進火，中田返下田：乃曰三元用事。中乘之法，已是地仙，見驗方止。始覺夢寐多有驚悸，四肢六腑有疾，不療自愈，閉目暗室中，圓光如蓋，周匝圍身，金關玉鎖，封固堅牢，絕夢泄遺漏，雷鳴一聲，關節氣通，夢寐若抱嬰兒歸，或若飛騰自在，八邪之氣不能入，心境自除，以絕情欲，內觀則朗而不昧，晝則神采清秀，夜則丹田自暖，上件皆是得藥之驗。改既正當，謹節用功，以前法加添三百日胎仙圓，胎圓之後，方用後功。

《玉書》曰：真陰真陽，相生相成；見於上者，積陽成神，神中有形而麗乎天者，日月也；見於下者，積陰成形，形中有形而麗平地者，金玉也。金玉之質；隱于山川秀媚之氣，浮之於上，與日月交光，草木受之以為禎祥，鳥獸得之以為異類。《真源》曰：陽升到天，太極生陰，陰不足而陽有徐，所以積陽生神；陰降到地，太極生陽，陽不足而陰有餘，所以積陰生形。上之日月，下之金玉，真陽有神，真陰有形，其氣相交，而上下相射，光盈天地，則金玉可貴者，良以此也。是知金玉之氣凝於空，則為瑞氣祥煙，入於地；則變醴泉芝草，人民受之而為英傑，鳥獸得之而生奇異。蓋金玉之質，雖產于積陰之形；而中抱真陽之氣，又感積陽成神之日月，真陽之下射而寶凝矣。《比喻》曰：積陰成形，而內抱真陽，以為金玉，比為金玉，比於積藥而抱真氣，以為胎仙也。金玉之氣入於地，而為醴泉芝草者，比於玉液還丹田也。金玉之氣凝於空，而為瑞氣樣煙者，比於氣煉形質也。凡金玉之氣沖於天，隨陽升而起，凡金玉之氣入於地，隨陰降而還，既隨陰陽升降，自有四時，可以液還丹田，氣煉形質，比於四時加減，一日改移也《真訣》曰：采補見驗，年中擇月；月中擇日，日中擇時，三時用事，一百日藥力全，二百日聖胎堅，三百日真氣生，胎仙圓。謹節用功，加添依時，三百日數足之後，方行還丹煉形之法。凡用艮卦飛金晶入腦，止於巽卦而白，此言飛金晶三百日後也。離封罷采藥，坤卦罷勒陽關，只此兌卦下手，勒陽關，至乾封方止。既罷離卦，添入咽法煉形。咽法者，以舌攪上齶兩凳之間，先咽了惡濁之津，次退舌尖以滿玉池，津生不漱而咽。凡春三月，肝氣旺而脾氣弱，咽法日用離卦；凡耀三月，心氣旺而肺氣弱，咽法日用巽卦；凡秋三月，肺氣旺而胖氣弱；咽法日用艮卦；凡冬三月，腎氣旺而心氣弱。咽法日用震卦，凡四季之月，脾氣旺而腎氣弱，人以腎氣為根源，四時皆有衷弱，每四時季月之後十八日，咽法日用兌封，仍與前咽法並用之；獨於秋季止用兌卦咽法，而罷艮卦之功。以上咽法，先依前法而咽之。如牙齒玉池之間而津不生，但以舌滿上下而閉玉池、收兩頜，以虛咽而為法，止於咽氣，氣中自有水也。咽氣如一年，三十六次至四十九次為數；又次一年，八十一次；又次一年，一百八十一次為見驗：乃主液還丹之法。行持不過三年；灌溉丹田，沐浴胎仙，而真氣愈盛。若行此，玉液還丹之法，而於三百日養就內丹，真氣才生，艮卦飛金晶，一撞三關，上至泥丸，當行金掖還丹之法自頂中前下金水一注，下還黃庭，變金成丹，名曰金丹。行金液還丹，當於深密幽房，風日凡人不到之處，燒香，疊掌盤膝坐，以體蹲而後升，才覺火起，正坐絕念，忘情內觀，的確艮卦飛金晶入頂，但略昂頭偃項，放令頸下如火，方點頭向前，低頭曲項；退舌央進後以抵上齶，上有清洽之水，味若甘香，上徹項門，下遺百脈，鼻中自聞一種真香，舌上亦有奇味；不漱而咽，下還黃庭，名曰金液還丹。春夏秋冬，不拘時候，但于飛金晶入腦之後，節次行此法，自艮至巽而已；晚間勒陽關法，自兌至乾而已。凡行此法，謹節勝前，方可得成，究竟止於煉形住世，長生不死而已，不能超脫也。《道要》曰：識取五行根蒂，方知春夏冬秋。時飲瓊漿數盞，醉歸月殿邀遊。解曰：識取五行根蒂者，為倒五行相生相剋，而用卦時不同，以行咽法。方知春夏冬秋，改移有時候也。瓊漿，玉液也。月殿，丹田也。醉歸，咽多也。東望扶桑未曉，後升前咽無休。驟馬邀遊宇宙，長男只到揚州。解曰：東望扶桑未曉者，日未出，艮卦之時也。後升，飛金晶也。前咽，玉液還丹也。驟馬，起火，玉液煉形也。邀游宇宙，遍滿四肢也。長男，震卦也。只到揚州，離卦也。玉濃煉形，自震卦為始，至離卦方止也。直解曰：玉液，腎液也，上升到心，三氣相合而過重樓，則津滿玉池，謂之玉液。若咽之，自中田而入下田，則曰還丹：若升之，自中田而入四肢，則日煉形，其實一物而已。此系來藥三百日數足胎圓，而飛金晶減一卦，勒陽關如舊，罷采藥，添入咽法，咽法隨四時而已。此系煉形法，用卦後，添入煉形，自震卦為始，離卦為期，不限年月日，見驗方止，體色光澤，神氣秀媚，漸畏腥穢以沖口腹，凡情凡愛心境自除，真氣將足而似常飽，所合不多，飲酒無量，塵骨已更而變神識，步趨走馬，其行如飛，目如點漆，體若凝脂，紺發再生，皺臉重舒，老去永駐童顏，仰視百步而見秋毫，身體之間，舊痕殘，自然消除，涕淚涎汗，亦不見有，聖丹生味，靈液透香，口鼻之間，常有真香奇味，漱津成酥，可以療，人疾病，遍體皆成白膏，上件皆玉液還丹煉形之驗。見驗即止，當謹節用功，依法隨時，而行後事。

《金誥》曰：積陽成神，神中有形，形生於日，日生於月；積陰成形，形中有神，神生於金，金生於玉。隨陰陽而生沒者，日月之光也，因數生光，數本於乾坤；隨陰陽而升降者，金玉之氣也，因時起氣，時本於天地。《真源》曰：日月之光，旦後用九，晦前用六，六九乾坤之數；金玉之氣，春夏上升，秋冬下降，升降天地之時。金生於玉，玉生於石，石生於土，見於形而在下者如此；中金烏，月中玉兔，月待日魂而光，見於神而在上者如此。《比喻》曰：日月，比氣也，腎氣比月，而心氣比日；金玉，比液也，腎液比金，而心液比玉。所謂玉液者，本自腎氣上升而到於心，以合心氣，二氣相交而過重樓，閉口不出而津滿玉池，咽之而曰玉液還丹，升之而曰玉液煉形。是液本自腎中來而生於心，亦比土中生石、石中生玉之說也。所謂金液者，腎氣合心氣而不上升，薰蒸於肺，肺為華益，下罩二氣，即日而取肺液，在下田自尾閭穴升上，乃曰飛金晶入腦中，以補泥丸之宮，自上複下降而入下田，乃曰金液還丹，既還下田複升，遍滿四體，前複上升，乃曰金液煉形，是亦金生於土之說也。凡欲煉形飛金晶者，當在靜室中，切禁風日，遙焚香，密啟三清上聖：“臣所願長生在世，傳行大道，演化告人，當先自行煉形之法，欲得不畏寒暑，絕淡穀食，逃於陰陽之外。”咒畢，乃咽之。《真訣》曰：背後尾聞穴曰下關，夾脊曰中關，腦後曰上關。始飛金晶以通三關，腎比地，心比天，上到頂以比九天。玉液煉形，自心至頂以通九天。三百日大藥就，胎仙圓，而真氣生，前起則行玉液煉形之舊道，後起則行飛金晶之舊道，金晶玉液，行功，見驗，自坎卦為始，後起一升入頂，以雙手微閉雙耳，內觀如法，微咽於津，乃以舌抵定牙關，下閉玉池，以待上齶之津下而方咽，咽畢複起，至良封為期。春冬兩起一咽，秋夏五起一咽，凡一咽數，秋夏不過五十數，春冬不過百數。自後咽罷升身前起，以滿頭面、四肢、五指，氣盛方止，再起再升，至離卦為期。凡此後起咽津，乃曰金液還丹，還丹之後而複前起，乃曰金液煉形。自艮卦之後，煉形至離卦方止，兌卦勒陽關，至乾封方止，以後起到頂，自上而下，號曰金液還丹，金丹之氣前起，自下而上，號曰金液煉形，形顯琪樹金花。若以金液還丹，未到下元而前後俱起，乃曰火起焚身。此是金液還丹煉形，既前後俱起，兼了焚身。凡行此等，切須謹節苦志而無懈怠，以見驗為度也。《道要》曰：起後終宵閉耳，隨時對飲金液。宴到青州方住，日西又聽陽歌。解曰：起後終宵閉耳者，為行金液還丹，須是肘後飛金晶，一撞三關，其氣才起，急須雙手閉耳，耳是腎波之門，恐泄腎氣於外，而不入腦中也。隨時對欽金波者，既覺氣入腦中，即便依前法，點頭曲項，退舌尖近抵上齶，請甘之水，有奇異之驗，甘若蜜味之甜也。當艮卦飛金晶一咽，至震卦方止。青州，震卦也。日西，兌卦也。又聽陽歌者，自兌勢勒陽關，直到乾卦，不必采藥也。飲罷終宵火起，前升後舉焚身。雖是不拘年月，日中自有乾解曰：此一訣是金液煉形之法也。飲罷終宵火起者，依前法金液還丹；”而艮卦煉形是起火也。前升後舉，飛金晶而起火也。凡玉液煉形之法，先後起金晶入頂，次還丹而複前升之以煉形，是比金液煉形之法不同也。當其飛金晶而起火入頂，便前起而煉形，前後俱起，名日焚身，火起而行還丹，須依四時加減之數行之。此法不拘年月日時，但以謹節專一，幽居絕跡可也。日中自有乾坤，蓋午前燒乾，午後燒坤，以人身前後言之，肚腹為坤，而背後為乾。午前燒乾者，為肘後飛金晶，前起煉形也；午後燒坤者，自兌卦勒陽關，至乾卻方止也。直解曰：金液，肺液也。含龍虎而入下田，則大藥將成，謂之金液；肘後抽之入腦，自上複降下田，則日還丹；又複前升，遍滿四體，自下而上，則日煉形，亦謂之煉形成氣。此須於玉液還丹煉形見驗，正當以謹節幽居焚香而行此法。金液還丹而相次煉形勒陽關，如是一年外，方得焚身，焚身即是坎卦前煉形。以人身前後言之，肚腹為坤，背後為乾，焚身午前燒乾為金晶，午後燒坤勒陽關。凡燒乾自下而上，前後俱起，冬夏三日或五日，而行既濟之法，以防太過，使金丹之有潤，乃焚身起火中咽也，見驗方止，內志清高以合太虛，魂神不遊以絕夢寐，陽精成體；神府堅固，四時不畏寒暑，神采變移容儀，常人對面，雖彼富貴之徒，亦聞腥穢，益其幾骨俗體也。功行滿足．密授三諳真陽陽變化，人事災福，神靈皆能預知，觸目塵凡，心絕萬境，賓氣充滿，口絕飲侖，異氣透出金色，仙肌可比玉蕊，去留之處，當所神抵自來相見，驅用招呼，一如己意，真氣純陽，可幹外汞。上件皆金液還丹之後，金液煉形之驗也。右中乘三門，系地仙。

《金誥》曰：一氣初判，大道有形而列二進位儀，二儀定位，大道有名而分五帝。五帝異地，各守一方，五方異氣，各守一子。青帝之子，甲乙受之，天真木德之九炁；赤帝之子，丙丁受之，天真火德之三炁；白帝之子，庚辛受之，天真金德之七炁；黑帝之子，壬癸受之，天真水德之五炁；黃帝之子，戊己受之，天真土德之一炁。自一炁生真一，真一因土出，故萬物生成在土，五行生成在一。真元之道，皆一炁而生也。《玉書》曰：一三五七九，道之分而有數；金木水火土，道之變而有象；東西南北中，道之列而有位；青白赤黃黑，道之散而有質。數歸於無數，象反於無象，位至於無位，質還於無質。欲道之無數，不分之則無數矣欲道之無象，不變之則無象矣；欲道無無位，不列之則無位矣；欲道之無質，不散之則無質矣。無數，道之源也；無象，道之本也；無位，道之真也；無質，道之妙也。《真源》曰：道源既判，降本流末。悟其真者，因真修真，內真而外真自應矣；識其妙者，因妙造妙，內妙而外妙自應矣。天地得道之真，其真未應，故未免乎有位；天地得道之妙，其妙未應，故未免乎有質。有質則有象可求，有位則有數可推。天地之間，萬物之內，最貴惟人，即天地之有象可求，故知其質氣與水也，即天地之有數可推，故知其位遠與近也，審乎如是，而道亦不遠於人也。《比喻》曰：天地有五帝，比人之有五臟也。育帝甲乙木，甲為陽，乙為陰，比肝之氣與液也；黑帝壬癸水，壬為陽，癸為陰，比腎之氣與液也；黃帝戊已土，戊為陽，己為陰，比脾之氣與液也；赤帝丙丁火，丙為陽，丁為陰，比心之氣與液也；白帝庚辛金，庚為陽，辛為陰，比肺與液也。凡春夏秋冬之時不同，而心肺肝腎之旺有月。《真訣》曰：凡春三月肝氣旺，肝旺者，以父母真氣，隨天度運而在肝，若遇日，甲乙克土，於辰戊丑未之時，依時起火煉脾氣，徐日兌卦時，損金以耗肺氣，是時不可下功也，坎卦時，依法起火煉腎氣，震卦時入室，多入少出，息住為上，久閉次之，數至一千息為度，當時內觀如法，一在冥心閉目，青色自見，漸漸升身以入泥丸，自冥至辰，以滿震封。凡夏三月心氣旺，心旺者，以父母真氣，隨天魔運而在心，若遇火日，丙丁克金，于兌封時，依法起火煉肺氣，餘日坎封時，損水以耗腎氣，是時不可下功也，震卦時，依法起火煉肝氣，離封時入室，依前行持，赤色自見，漸漸升身以入泥丸，月巳至未，以滿離卦。凡秋三月肺氣旺，肺旺者，以父母真氣，隨天度運而在肺，若遇金月，庚辛克木，于震卦時，依法起火煉肝氣，徐日離卦時，損火以耗心氣，是時不可下功也，巽卦時，依法起火煉脾氣，兌卦時入室，依前行持，白色自見，漸漸升身以入泥丸，自申至戊，以滿兌封。凡冬三月腎氣匪，腎旺者，以父母真氣，隨天度運而在腎，若遇水日，壬癸克火，于離卦時，依法起火煉心氣，餘日辰戍丑未時，損土以耗脾氣，是時不可下功也，兌卦時，依法起火煉肺氣，坎封時入室，依前行持，黑色自見，漸漸升身以入泥丸，自亥至丑，以滿坎封。解曰：春煉肝千息青氣出，春末十八日，不須依前行持，於定息為法，終日靜坐，以養脾而煉己之真氣，乃可坎卦起火煉腎，恐耗其真氣。夏煉心千息赤氣出，夏末十八日，不須依前行持，止於定息為法，終日靜坐，養煉如前，乃可震卦時起火如前。秋煉肺千息白氣出，秋末十八日，不須依前行持，止於定息為法，終日靜坐，養煉如前，乃可巽卦時起火如前。冬煉腎千息黑氣出，冬末十八日，不須依前行持，止於定息為法，終日靜坐，養煉如前，乃可兌卦時起火如前，以至黃氣成光，默觀萬道，周匝圍身。凡定息之法，不在強留而緊閉，但綿綿若存，用之不勤，從有入無，使之自住。采藥之法，食津提固以壓心，使真氣不散。凡入室須閉戶，孤幽靜館，遠雞犬女子、一切厭觸之物，微開小竅，使明能辨物，勿令風日透氣，左右有聲。當灰心息慮，事累俱遣，內外凝寂，不以一物介其意。蓋以陽神初聚，真氣方凝，看如嬰兒，尚未及老，日夕焚香，跪拜稽首，一祝天，二祝天仙，三祝地仙，三禮既畢，靜坐忘機，以行此法，仍須前法節節見驗。若以此便為道，但恐徒勞，終不見成，止于陰魄出殼而為鬼仙。《道要》曰：凡行此法，不限年月日時，一依前法，以至見驗方止。其氣自見，須是謹節不倦，棄絕外事，止於室中用意，測其時候。用二個純陽小子，或結交門生，交翻往復，供過千日，可了一氣。一以奪十，一百日見功，五百日氣全，可行內觀，然後聚陽神以入天神，煉神合道，入聖超凡。煉氣之驗，但覺身體極暢，常仰升騰，丹光透骨，異香滿室，次靜中外觀，紫霞滿目，頂中下視，金光罩體，奇怪證驗，不可備紀。

《金誥》曰：大道本無體，寓於氣也，其大無外，無物可容；大道本無用，運於物也，其深莫測，無理可究。以體言道，道始有外內之辨；以用言道，道始有觀見之基。觀乎內而不觀乎外，外無不究而內得明矣，觀乎神而不觀乎形，形無不備而神得見矣。《真源》曰，以一心觀萬物，萬物不謂之有徐；以萬物撓一氣，一氣不謂之不足。一氣歸一心，心不可為物之所奪；一心運一氣，氣不可為法之所役。心源清澈，照萬破，亦不知有物也；氣戰剛強，萬感一息，亦不知有法也。物物無物，以還本來之象；法法無法，乃全自得之真。《比喻》曰：以象生形，因形立名。有名則推其數，有數則得其理。蓋高上虛無，無物可喻，所可比者，如人之修煉，節序無差，成就有次，沖和之氣，凝而不散，至虛真性，恬淡無為，神合乎道，歸於自然。當此之際，以無心為心，如何謂之應物以無物為物，如何謂之用法？真樂熙熙，不知己之有身，漸入無為之道，以入希夷之域，斯為入聖超凡之客。《真訣》曰：此法合道，有如常說存想之理，又如禪僧入定之時，當擇福地置室，跪禮焚香，正坐盤膝，散發披衣，握固存神，冥心閉目，午時前微微升身，起火煉炁，午時後微微斂身，聚火煉丹，不拘晝夜，神清氣合，自然喜悅。坐中或聞聲莫聽，見境勿認，物境自散，若認物境，轉加魔障。魔障不遲，急急向前，以身微斂，斂而伸腰，後以胸微幅，偃不伸腰，少時前後火起，高升其勿動，名曰焚身，火起魔障自散於軀外，陰邪不入於殼中。如此三兩次已，當想遍天地之間，皆是炎炎之火，火畢清涼，了無一物，但見車馬歌舞，軒蓋繡羅，富貴繁華，人物歡娛，成隊成行，五色雲升，如登天界，及到彼中，又見樓臺聳翠，院字徘徊，珍珠金玉，滿地不收，花果池亭，莫知其數，須臾異香四起，妓樂之音，嘈嘈雜雜，賓朋滿坐，水陸陳，且笑且語，共賀太平，珍玩之物，互相獻受，當此之際；雖然不是陰鬼魔軍，亦不得認為好事。益修真之人，棄絕外事，甘受寂寞，或潛跡江湖之地，或遁身隱僻之隅，絕念忘情，舉動有戒，久受劬勞，而曆瀟灑，一旦功成法立，遍見如此繁華；又不謂是明魔，格謂實到天宮，殊不知脫凡胎，在頂中自己天宮之內；因而貪戀，認為實境，不用超脫之法，止於身中，陽神不出，而胎仙不化；乃曰出昏衢之上，為陸地神仙，僅可長生不死而已，不能脫質升仙，而歸三島，以作仙子，到此可惜！學人自當慮超脫雖難，不可不行也。《道要》曰：不無盡法已減省故也。

《金誥》曰：道本無也，以有言者，非道也；道本虛也，以實言者，非道也；既為無體，則問應俱不能矣；朗為無象，則視聽俱不能矣。以玄微為道；玄微亦不離問答之累；以希夷為道，希憲亦未免視聽之累。希夷玄微尚未為道，則道亦不知其所以然也。《玉書》曰：其來有始，而不知大道之始，何也其去有盡，而不知大道之終；何也？高高之上雖有上，而不知大道之上無有窮也深深之下雖有下，而不知大道之下無有極也。杏杏莫測名曰道，隨物所得而列等殊，無為之道，莫能窮究也。《真訣》曰：超者，超出凡軀而入聖品；脫者，脫去俗胎而為仙子；是神入氣胎，氣全真性，須是前功節節見驗正當，方居清靜之室；以入希夷之境，內觀認陽神，次起火降魔，焚身聚氣，真氣升在天宮，殼中清靜，了無一物。當擇幽居，一依內觀，三禮既畢，平身不須高升，正坐不須斂伸，閉目冥心，靜極朝元之後，身軀如在空中，神氣飄然，難為制禦，默然內觀，明朗不昧，山川秀麗，樓閣依稀，紫氣紅光，紛紜為陳，祥鸞彩鳳，音語如簧，異景盟華，可謂壺中真趣，而洞天別景，追逐自在，冥然不知有塵世之累，是真空之際，其氣自轉，不須用法依時。若見青氣出東方，笙簧嘹亮，旌節車馬，左右前後，不知多少，須臾南方赤氣出，西方白氣出，北方黑氣出，中央黃氣出，五氣結聚而為彩雲，樂聲嘈雜，喜氣熙熙，金童玉女，扶擁自身，或跨火龍，或乘玄鶴，或路彩鸞，或騎猛虎，升騰空中，自上而下。所過之處，樓臺現宇，不能盡陳，神抵官吏，不可備說，又到一處，女樂萬行，宮撩班列，如人間帝王之儀，聖賢畢至，當此之時，見之傍若無人，乘駕上升，以至一門，兵衛嚴肅，而不可犯，左右前後，官僚女樂，留戀不已，終是過門不得，軒蓋覆面，自上而下，複入舊居之地，如此上，不厭其數，是調神出殼之法也。積日純熟，一升而到天宮，一降而還舊處，上下絕無礙滯，乃自下而上，或如登七級寶塔，或如上三層瓊樓，其始也’‘級而複一級，七級上盡，以至頂中，輒不得下視，恐神驚而戀軀不出，既至七級之上，則閉目便跳，如寐如脂，身外有身，形如嬰兒，肌膚鮮潔，神采瑩然，回視故軀，亦不見有，所見之者，乃如糞堆，又如枯木，憎愧萬端，輒不可頓棄而遠遊。益其神出未熟，聖氣凝結而成，須是再入本軀，往來出入，一任遨遊，始乎一步二步，次二裏三裏，積日純熟，乃如壯士展臂，可千里萬里，而形神壯大，勇氣堅固，然後寄凡骸於名山大州之中，從往來應世之外，不與俗類等倫，或行滿而受天書，驂鸞乘鳳，跨虎騎龍，自東自西，以入紫府，先見太微真君，次居下島，欲升洞天，當傳道積行於人間，受天書而升洞天，以為天仙。凡行此法，古今少有成者，益以功不備而欲行之速，便為此道；或功驗未證，止事靜坐，欲求超脫；或陰靈不散，出為鬼仙，人不見形，來往去任，終無所歸，止於投胎就舍，而奪人軀殼，複得為人；或出入不熟，往來無法，一去一來，無由再入本軀，神魂不知所在，乃釋子之坐化、道流之屍解也。故行此道，要在前功見驗正當仍擇地築室，以遠一切腥穢之物、臭惡之氣、往來之聲、女子之色，不止於觸其真氣，而神亦厭之。既出而複入，入而不出，則形神俱妙，與天地齊年，而浩劫不死；既入而複出，出而不入，如蟬脫蛻，遷神入聖，此乃超凡脫俗，以為真人仙子，而在風塵之外，寄居三島十洲者也。《道要》曰：不無盡法已滅息矣。右大乘三門，系天仙。