臣聞鷦鷯在木，不逾一枝之巢。偃鼠飲河，無過一腸之滿。伏惟陛下名逾東戶，調美南風，在於兆民，無不咸止。何重萬乘之榮，而輕不死之道。臣伏以元封年奉詔蓬萊，親求妙術，經過海難，涉歷幽陽，不憚危亡，而求至道。先是，皇恩遠責，以感微臣盡忠，得遇大仙，躬賜靈藥，極誠進上。何謂陛下安聽佞臣，信為祆詐，賜臣自餌。臣俄別皇庭，不勝悲望，遊宮未遍，少許十年，恐慮從容，自為永阻。又承陛下令東方朔召西王母、夜置承露盤，即知陛下後悔之甚。臣又聞事君盡忠，在朋立義，於君不忠，則人臣共罰；不義於朋，則交友共棄。臣於紫陽宮少微院西竈，躬受還丹妙道訖，依方潛錄。伏惟陛下，須納忠臣諫，必效此方，莫比昔年，卻從俗佞。其藥令左拾遺陳方景擣合，右丞周真宜候火，臣男志誠啟罏并醮等，必鍛鍊精微。願懃誠志，紫瓊蹔逢，長為金骨。陛下莫重含元大內，為上極精華。北闕西堂，殊非至廣。太常九部，不足為聲。粉黛諸房，全為醜質。矧此蓬萊妙絕殊境，得號仙山。日殿月宮，雲房金閣。堂排金碧，樓煥珊瑚，鵲遶靈芝，鸞飛瓊樹。天男玉女，沸鼎絃歌。異鳥名禽，朝來不歇。水精簾外，颯颯玄風。碧玉戶中，泠泠細雨。瓊漿一飲，少許千年；大藥蹔餐，應期萬載。等閑見桑田為海水，見海水作桑田。或即上朝天老，或自適雲關，時下入瀛洲，散尋異寶。寰中黃屋，不足為尊，補袞之流，未足為貴。陛下何不生親異境，而苦戀凡問。目看冠葬石堂，身埋后土，使子孫空拜，瀝酒寒陵，朝暮之間，即當見矣。縱百年天子，不及一日仙人。伏惟聖智審裁，莫自求其斃矣。謹差南陽執藥童，奉表以聞。蓬萊山南陽紫微右長丞黃玄鍾頓首謹言。僉舉臣此聖道，世不異求，惟在清齋，存心念靜，設罏安竈，不得抵作方神，舉措發機，須合天道。其石藥等，並須上好草藥，勿令錯誤。其藥皆是州土進上，唯三般，出臣此山，以人間六味替用，並列如後。石藥黃牙歌一首，是造黃牙五言，草藥形狀名，採時節應用生死，一百七十二味草藥歌，都合計一百六十八首。

鋪壬為疊疊，鉛黃粉次重重。牛酉白黃三色，依東尾鹹漿味共通。一安丙丁上，齊入赤炎中。右依歌，並須重重，以壬盡為度，應夏至之節，以冰石研之佳，依東尾，忌甲戊庚除定等日。

俗為地錄，書云石錄。莖花赤，性毒，惡理求體脈，生巖石，出河南，生甲乙，死戊己，甲寅，葉圓。春分後二十日採，上治惡瘡，應春分節。此藥人問有，河南出最珍。拈來和汞點，一夜應天真。

俗為天涯，書為白微，性與上同。出刻南道，生甲壬，死戊癸，引蔓三花，應夏至節，立春後採之。遠樹攀崖上，三花葉對峰。拈來埋乙地，依東尾法還入癸壬中。

俗名芙蔓，書為紫瓊。性與上同，治勞，出安南府。生丙丁，死甲己。葉紫綠，大小不定，應小暑節，立夏後採用。引蔓生天水，池中好開花傍石問。度宵丙丁候，姹女體須堅。

俗為綸草，書為武草。性淡毒，生朔方，現形金，長色青。生甲壬，死丁卯，治汞，又治腸風。遍地開尖葉，尋山展綠微。用漿應夏至，採須鴻鴈歸。

俗為荼蔓，書為錄支。性溫，堅汞，色綠，生戊己，死丁壬，治腹癱，應小暑節，立秋後採用。蔓黑開青葉，還生野澤中。從容安丙上，唯能巨壯功。

俗名水藍，書為地鏡。性玲，生江南道。如藍，小青老赤。生戊丁，死甲己。治小兒疳，應大寒節，春分後十日採用。青色尖赤樣如藍，亦在高山亦在潭。先共還丹為舍宅，亦能性玲味能甘。

俗呼地幕，書為青喬。性溫，出劍南。生甲乙，死戊己。葉大如手面皺，治大風，應大暑節，立夏後採用。面緊開敷遠澗泉，大時尖綠小時圓。唯有劍南生最好，真人呼作草丹田。

俗呼蔭芝，書為青心。性熱，生嶺南道。生戊壬，死丁己。葉紫，治白風。應清明節，立秋後採之。葉紫枝青遠水頭，春風到日自芳幽。可憐紅展仙人愛，八般石藥總拘留。

俗為美草，盡為溫草。出巴蓬州。形如蟬葉，苗青赤不定。生戊丁，萎甲戌。治赤白帶下，應雨水節，立秋後採之。葉如蟬翼帶如繩，常在潭邊映水澄。恰到用時合三五，八銖金粉汁三升。

俗為水蒿，書為白章支。性玲。出蕃中。形如蒿，數葉，色青。生丙戊，死甲壬。治惡瘡及酒癥。應驚蟄節，立冬後採之。叢叢吐葉達澤生，夏時花發近春青。紅竈更添將內煮，一旬藥內此多靈。

俗為地容，書為紫蓋。性毒。出北濟。莖葉紫。生甲壬，死丁己。療嘔逆。應春分節，春分後採之上。枝紅葉紫透山崖，此藥真人暗以排。恰到鑪中開龍後，始知我有玉靈才。

俗呼胡波蔆，書為美菜。性善。生河北。葉青花紫。生甲己，死丁壬。治惡瘡。應夏至節，白露後採用。蔆頭片片剪刀裁，每歲真人自送來。欲得紫房無紫艷，拈來共煮石中胎。

俗為大葉萍，書為池容。性涼。出雲南。葉圓，浮水上。生丙，丁，死甲乙。治惡瘡。應小滿節，立夏後採上。浮生池中葉青青，碧牙藥內最多靈。從此水銀加日影，黃金爭得不聞名。

俗為周支，書為盧容。性熱。出羅州。葉綠枝白酸。生甲丁，死戊己。治毒風。應小滿節，立夏後採用。葉青莖釀生乎墳，有茨開花似覆盆。還丹不得池中過，仙人爭得萬年魂。

俗為石藤，書為潤春。出長安南山上。葉如豆，引蔓紫。生丁己，萎戊壬。治惡瘡。應大寒節，白露後採上。叢叢紫影出長安，生在春初色耐寒。薄闕採時防大雨，摘時仍慮萬妖看。

俗呼石扇，書云背青。出河南道。每一枝一葉。生戊壬，死甲己。治冷。應立夏節，原缺後採上。葉如統扇達崖生，每樹還生一箇莖。丘墓死泉無用效，絕人斷犬始為靈。

俗呼紫貝藤，書為崖艾。性冷。出三元縣。葉銳。應白露節，冬至後採上。抽枝引蔓發金蘭，但是真人手把看。欲度紫微天上闕，可憐光彩入仙壇。

俗呼石被，書云地紋。性溫。出揚州。形如水萍，枝莖細。生乙癸，死酉戌。治一切五藏反惡。應小寒節，立夏後採上。綠崖近石剪成形，紫閣蓬萊有兩名。獨體丹陽兼汞煮，後玆火下絕銅聲。

俗呼石賽，書云九積。性涼。出河南。形尖細，擁節。生戊丁，死乙癸。治熱悶腳氣。應秋分節，立冬後採用。天上全無人世有，人問不識自凋零。今朝自開好金訣，從此君王記取名。

俗呼馬莧，書為綠微。性冷。出河陽府。葉銳圓醱。生甲丁，死壬己。治瘡及惡癤，應寒露節，立冬後採用。同羅新婦未仙時，折得金臺數百枝。經得三周周甲子，三年身駕慶雲飛。

俗為石支，書呼上遠。出樂陽。治通耳。寒葉叢叢遶路逵，天上為珍世上稀。拈向白英鍋內煮，始知此藥最多奇。

俗為京人丹，書為天莫。出洛州。治中風。紅珠為子樹青青，紫苑仙人別作名還共丹陽為白色，綠微始肯入玄冥。

俗呼玉池柳，書云英芝。出江州。莖青白，葉尖細。治牙疼風疳。山庭玉柳本來無，更說人問是已疏。堪用採時須少與，藥院仙囊莫遣餘。

欲呼山甘菊，書云蘋夫。樣似甘菊。治鬼氣。先生白日上昇天，還因此藥每宵煎。及至採時須便用，不須將過五湖船。

俗為石桑，書為景芝。出蠻中。葉如桑成樹。治一切風。彤彤山艷怯高坡，因此承陽出處多。將得便須隨用卻，莫令天使渡江河。

俗為石甘，書為地甘。出忠萬州。葉綠，生石上。治反胃病。石中有火火藏陰，陽氣潛生效比金。採日用須防犬吠，犬吠採之用不任。

一俗呼石可，書云還芝。葉三色。治一切風。京州皇郡人人病，病者還因地氣衝。添放還丹經宿煮，從玆百歲絕無風。

俗為大成，書云林芝。性冷。出河南道。形如萋菊。治風疸。此樸彫成花擁節，毳毛籠裏子分枝。可憐此物人問有，惆悵人問識是誰。右已前八味，生甲壬，死乙癸，應冬至節，立春後探用。

俗為五靈芝，書無名。葉紫，性冷。治鬼氣心邪。搖揚錦蔓出長安，對雪開花入上闌。不要春榮潛茂實，大羅天女鎮長餐。

俗呼皺面，書為武芝。性溫。出恒州，葉大如手面皺，治風癬。葉葉鋪沙遍地生，仙人多種遶仙庭。但知戊己庚辛日，採之何得不通靈。

俗呼楊柳池，書為闌心草。性溫。葉如柳引蔓。治女人血氣。綠金散翠引金條，綠葉零丁遶碧霄。三月春時和蔓採，可憐汞在火中燒。右已前三味，生戊己丁，死甲乙。應大寒節，立冬後探上。

俗為胡署蔓，書為美容。性熱，有毒。治蟲蛇毒。出美元縣，樣如署預。厚葉青金愛在谿，可憐仙藥俗人迷。欲得飛昇天上去，只將此藥是雲梯。

俗為山斛，書為江春。性溫。出于闐國。三葉，葉如榆。治風。每樹生三葉，遙光葉似榆。冬分春節近，仙人把步虛。

俗為真芝，書無名。性溫。出劍南。三葉，葉如豆。治血風。每葉生仙意，含虛得大音。三旬金櫃裏，不用未投深。

俗為還心，書為松南。出商州。成樹葉小，夜即合。治心狂。美樹低新葉，晨開暮掩枝。可憐天上木，堪載俗人飛。

俗為楊葉芥，書無名。性熱。出青州。葉如楊長數寸，有津液。治一切風邪。小葉傍山開，真人手自栽。從玆辨真藥，目下往天台。

俗為青風，書無名。有毒。一叢數葉。出䔲美茂。治經脈并痔。地開玉葉展枝叢，獨自抽莖占碧空。石藥數般能壓伏，唯共陰神最得功。

俗呼石劍，書無名。性熱。出甘州。一叢數刃。治一切風。錦石苔生雲雨處，紅蓬能展劍鋒形。消湯煮玉無過此，因得仙人別作名。

俗名三葉草，書名深真。有毒。出江州。葉三尖。治蟲毒。枝條條葉葉如刀，近夏當秋蔓始高。恰到第三三轉後，始將方就火中燒。

俗呼天池，書無名。性熱。葉如枇杷葉。治心痛。搖搖仙果長山谿，堪作蓬萊方丈梯。每在人問人不識，桃源因此去人迷。

俗為留君，書雲單章。性冷毒。葉尖，引蔓莖，紫青。治蟲毒。黑玉為莖金作芳，抽條引蔓散巖崗。秦南少女當時用，抽汞無煙在火鐺。

俗呼真魚，書無名。性溫。出文代州。葉三尖，如大豆。治逆瘡。玉鋪金器寫人問，苗在蓬宮果在田。應是五心須似雪，況當諸物擬昏煙。

俗為行針，書無名。出河南。性冷。如還藤，有子如糜。治風熱。調金鋪玉顆如珠，天上人問樣有殊。天上生時生紫翠，人問有者綠疏疏。

俗呼小署藥，書無名。性溫。出辰錦州。葉如署藥，有根。治水病。埋根金櫃展蓬頭，造化真人昔日留。五轉轉開須好記，煮將為水五金柔。地蘇也。

俗為失蒙，書云留金。性熱。出楚地。枝次數葉。治風冷。銅瓶內裏布丹霜，霜似煙籠未有光。忽更添消重固際，可憐顏色過於璋。

俗呼僅木花，書無名。性溫，出山南道。蔓四稜，葉尖。治血氣。叢開尖葉四稜莖，光占春分滿野生。後輩習真皆用此，即知從此得長生。

俗為人眷，書云渠迫。性熱。出江南道。小小葉生，大葉引蔓。治一切瘡。隆隆真氣上昇天，恰至春分降野田。若遇青鹽相拌合，即知生駕出人問。

俗呼鼠英蒿，書云單蒿。性熱。生劍州。一如蒿莖，紫葉。破治風瘡。●●埋處是千還，輪轉存亡上碧山。但能識此鍋中煮，火罷金身出世問。

俗呼紫貝，書無名。治癱●。排蔓抽莖遶碧谿，四時改變採人迷。直須好記莫令錯，萬里蓬萊此是梯。

俗為附蒿，書云問芝。葉圓似蒿。性堅。治風。山含山色遶山庭，無限仙人種在京。唯共丹陽陽粉合，一朝煮罷絕銅聲。

俗為蛇蔥，書呼宜人。性熱。出蘄州。如絹文。治反胃。排蔓開枝長綠谿，可憐氣力與山齊。若能連夜添魚水，白骨埋年尚也迴。

俗為林更，書無名。性溫。出白州。葉如雞腸。治一切難產。引蔓開枝萬里生，抽條得色占春榮。從此丹陽無黑色，汞中須有紫河名。

俗呼太芝，書名不祥。性熱。出江陵府。腳如烏釵，葉如蕨。治腰腳。插金烏腳散寒山，學道仙君望眼穿。從此既合含元識，切須不使別人傳。

俗為單芝，書云未有。性溫。出太原。葉如蛇銜，花似菊。治喉閉。前草含花似綠楊，花排金蔓引谿傍。採日切須防孝子，犬吠罏人被鬼傷。

俗為哲芝，書闕名。性溫。出安南。狀如椿，色紫。治邪氣。落落金字展青天，紫道人問玄又玄。若共還丹從此造，即須煮過十宵看。

俗呼留恐，書云單夫。性溫。出河中府。狀如葡萄引蔓。刻出青羅展綠微，真人不遣俗人知。玄河河內但能煮，汞迷金章遶紫衣。

俗為鍼花，書無名。性熱，生湖州。葉文如繭大指面。治癲癇。三三葉葉映枝紅，最向還丹道有功。但向汞中二更煮，任拈直用火牆籠。

俗為穿崖布，書云紫天天，亦名武容朱芝。性涼。生于闐國。一枝一葉，葉背紫枝。界外遶林泉，必向經鐺煎。三度煮八石，如何體不堅。右已前二十七味，生丁己，死戊壬，應冬至後采。

俗為魚藻，書無名。性寒。出陳許州。引蔓如狗舌。治蛇毒。狗舌還如狗舌形，俗客真人字兩名。不是人間無此草，渡江見孝用無靈。

俗為番頭，書無名。性涼。生岐雍。花如蓋幢，花稍紫。治霍亂。花如蠢幟葉如緋，山北河南各兩儀。欲採之時須固惜，內園莫使外人知。

俗呼閏芝，書名兌。性冷，出濟南。莖微葉小，色黃。治熱痢。秦王得地擬求仙，恰到岐陽岐上山。向遇洞真親指點，交共礬石一處煎。

俗無名，書云單齒。性溫。出河西道。葉如柑，色赤，石上生。治浮痙。引雲首月生崖上，鏤出王公入羽衣。若見鳳凰他自舞，不須晉客把笙吹。

俗無名，書為單舟。性涼。出綿遂州。抽莖葉尖圓。治一切血氣。堂堂仙藥在人問，恰見凡人似等閑。若共金沙和夜煮，即知長在比龜年。

俗呼云裳，書為紫蓋。性熱。出通州。如莧三道。治骨癱。通芝三背影朧朧，丹藥藥中最有功。不等能添金色潤，又能一夜煮黃銅。

俗呼交綿，書云大羅。性溫。出鄆州。如豌豆，以花葉治血暈。陽陽紅影遶人途，人間雖有世間無。若遣衛真天女見，必應摘滿滿裾裾。

俗為江中草，書云牽女蔓。性溫。引蔓有子。治腸結。綠楊幽院家家有，恰取玄河用者稀。從此內園須剩種，用方莫使外人知。

俗為帶青，書云關渠。性熱。出單州。引蔓葉尖。治氣結。碧陽天子獻金丹，須玆神水合和餐。若向青鍋鍋內著，可憐雪散及人看。

俗呼石衣，亦云魚衣，書云太周。性熱。出江陵府，如石衣。治冷氣。窈窈冥冥石上生，人問雖有不知名。大藥之中安少許，即知足下慶雲迎。右已前十味，生甲丁，死戊己，應立秋節，立夏二十日探上。

俗為木相珠，書云含紫。性溫。出崑崙。葉如榆，上有珠。治風。天長地久水洋洋，靈草含珠色自芳。從此月濱濱海上，又堪煮鍊作瓊漿。

俗呼南天，書無名。性溫。出鳳翔府。四稜，花紫，葉尖小。治一切惡冷疾。紅章寺裏生春草，不似春終見歷章。若向白天鍋內合，即知九雪散精光。

俗呼齊蒿，書無名。性冷，出劍南。莖紫青，葉尖長。治心痛。青青新婦獨行行，勿遇金華遠院生。因折將來煮金地，無煙從此始知名。

俗為交周，書無名。性熱，出江州。葉如樁，色紫成樹。治中風。同同金櫃影春山，無限真人手把看。一種自糜開樣度，不如此箇起金丹。

俗為重金，書無名。性溫。出劍南。遶石生，葉如雷蔥，有子根。治小兒疳。離陽新婦愛芝魚，獨寄仙翁萬紙書。因識金微煮寒石，河車身駕入青虛。

俗呼鄉周，一名石蓼，書無名。出河北道。色紫。治心痛。花周萬里對秦川，萬里雖生不肯言。若共三河同更煮，生身應踏九霄天。

俗為地花，書為南草。性溫。出京中。葉如南芥菜。治小兒驚。紫微天女不裁衣，會要人問石芥枝。忌向白章鍋裏煮，便將砂毒水銀飛。

俗為澗下芝，書云莫上芝。性冷。出益州。葉如波稜蓊成。治風。丁丁伐木聲從烏，淼淼江波草自靈。唯有山稜宜好採，八般石藥自然成。

俗呼為風草，書無名。性寒。出恒定州。一葉三尖。治一切惡瘡。渭州河北便生此，生處人多泠曝之。五鹽共煮為鄞鄂，如何不得命長時。

俗為綠天，書云無慶。性溫。出江南道。葉如車前莖文。治毒瘡。都都太府青丹藥，要此靈媒作主人。從此和漿方服了，眼前親見萬年春。

俗呼大對。生劍南。葉如苟引蔓。治惡瘡。人生不識金丹意，尖苟須為玉藥泥。不說硫黃添白色，亦能瓶內伏雌砒。

俗呼有命，書無名。性冷。出忠萬州。治熱病，餘不言。玉陽宮女煮天漿，要得成天命始香。須與水銀開逕路，兼為青丹作院牆。

俗為鬼尿筒，書無名。性冷。出同華州。心空有節長。治惡瘡。遙遙天影入端虛，同華生時市地鋪。看取紫河車內草，無此黃金事不居。

俗呼九宗丹，亦云景天，書無名。性冷。出漁陽縣。葉如車前，引蔓根長。治熱疾。團團萬葉出蘭枝，唯有漁陽出得時。三殿西埋十月用，然堪入藥和精微。

俗為灰藿，書云落蔾。性溫。出巴南。葉方小，赤。治上氣。金天剩進遣成灰，須共黃牙拌作泥。從此水銀須壓伏，只此還丹路是梯。

俗云天毋，書無名。性溫。出美原縣。引蔓三葉。治血暈。千尋山石上遍川，萬古人傳出美原。六戊鍋中經宿煮，八般頑石自無煙。

俗呼馬齒菜，書無名。性冷。葉圓，味滑。治腸熱。出單方州。茸茸引蔓滿單方，能共還丹作郡鄉。水銀不敢當頭坐，謾趁朱砂迷在鐺。

俗為人莧，書為結針。性冷。出蕃中。葉尖。治疳疾。調神理魄發銀光，石藥玆囊作一方。今日玉●依表進，亦能壓伏四神霜。

俗為紅鹽花，亦為慶節蒲，書無名。性溫。出益州。葉尖狹，花如茨。治血氣。同巨官中同巨天，燒成灰燼煮寒泉。陽壬不得此灰過，陰癸終須飛作煙。

俗呼米囊，書無名。性涼。出黔南。葉青青，花含子。治惡熱悶。青天萬里入幽無，唯有花舟接道隅。雖共根苗和藥煮，一般沉石自然浮。右已前二十味，生戊壬，死丁己，應立夏節，立秋前四十日探用。

俗呼昆崙葵，書為紫●。出西天。葉圓成角，花紫。治油痙。巔巔孤上占崖栽，每在人間院內開。恰至還丹能計會，硫黃爭得不當灰。＇。

俗為地錢，書無名。性熱。出最南。引蔓葉尖，枝有聲。治惡瘡。遙遙引蔓遶天津，長至南風不至春。三月進來朝帝意，欲使生身蹋碧鱗。

俗呼下魚菜，書無名。性凍。出開通州。葉如竹，花黃。治小兒疳。碧花洞裏展江魚，萬藥之中最是模。療得紫丹黃色潤，兼洗青丹色脫朱。右已前三味，生戊丁，死甲乙，應立冬節，後二十日探上。

俗為靈花，書為茨梨。性溫。出宣州河北。葉如馬莧，有茨。治惡瘡。人問有藥是魚腸，解與還丹好作方。三鼎煙中開瑞色，九霄宮裏鎮靈香。

俗為真浮人，書無名。性冷。出渭南縣。葉如荼，花似菊。治酒病心忪。花如黃菊葉如茶，俗人不識出仙家。能與青丹出顏色，兼將紅粉作黃牙。

俗為薺蘋，書無名。出河南府。性熱。葉如蓮，近水生。治蛇咬。天真天地本由人，自是凡夫不識真。從此八靈甘受死，凡人自此免為塵。

俗為人芝，書無名。出安南府。如葵菜，有毛。治蟲蛇毒。石中石上總秋生，葉上生毛紅點莖。三接外幾數般樣，樣中最好是東京。

俗為苦啟木，書無名。出西龍州。性冷。成樹有枝條。治腳氣。成木生條長萬山，西王親種在人問。善使青礬無惡氣，又能不失紫金班。

俗為白馬菜，書無名。又為留著茉。葉紫青尖。出江州。堂堂開色紫樓春，獨占人間白背鱗。還丹藥就須添煮，青霄得上九天真。

俗為背醋木，書無名。性溫，成樹帶子。出終南山。治反胃。籠籠成樹長南山，萬木之中此最賢。天藥燒時須剩點，應得生身白骨全。

俗為綠魚沼，書名天文芋。性溫。如茅有果。治漏胎。疏疏引葉恰如茅，每歲真人玉水澆。能與還丹生羽翼，凡人身喫入青霄。

俗為天同果。搖搖天樹長巴南，帶日花繁每日含。大藥合時須剩裂，經秋採摘始宜堪。

俗為無青，書無名。性玲，出巴州。一叢三兩葉，含露。治疫病。一叢花帶葉零零，人間知好不知名。看取藥成金色美，取之符咒鬼神驚。右已前十味，生戊子，死甲巳，應立秋節，夏至後立冬前後探之。

俗為芙蓉水，書無名。性冷。花紫黃不定，遶水生。治毒風。棟宇雖生梁柱功，還丹道要水芙蓉。若說西王生最好，南山採得用通同。

俗為水濁，書無名。每枝三葉，如蒴●。治風血。玉樓開鏡影三山，此草生時不等閑。若不高峰峰石上，即須長養在崖泉。

俗為白茂樹，書無名。成樹葉如柳。出嶺外道。治一切惡瘡。天長月在碧霄懸，月在千山萬藥前。採合藥時須記取，拈共黃牙一處煎。

俗為地皺，書無名。葉如柳面皺。性熱。治冷風。玉塘水泠泠天心，此藥將堪價比金。能共硫黃相把捉，就中最好走鉛壬。

俗為女貞，書無名。宜治霍亂。平平天地自侵臨，不到龍門是海深。仙藥人間成樹木，人間不識自埋沉。

俗為界州萊，書無名。出歙州宣州。莖紫，葉如真紫蘇。性冷。玉潭深底見深波，好藥人間核似羅。唯共丹陽除黑色，染成如雪石中磨。

俗呼為還骨，書無名。出忠萬州。如句樹。宜治癆及狂癲。人間自有草還丹，拋向人間不肯餐。任是生來還又死，可憐仙藥放教閑。

俗為綿木是，書無名。生茂州。性溫。成樹木，內有綿。治血擁氣。逍遙天路道能平，自是凡夫不學生。能取此來和汞煮，眼前爭不白雲迎。

俗為附槽草，書無名。味苦，有毒。一葉數尖，如燼草。治白風。金成似玉火中砂，此草多靈伴作牙。心共女人同火本，只緣不伏是河車。

俗為豫樟木，書無名。有毒。葉大三指，成樹。孟夏州近漢山有之。治鬼注。稍稍同木也同材，張騫乘上碧雲來。此樹生過一千歲，一切江河路自開。右已前十味，生甲壬，死戊壬，應立冬節，並春分及秋分前後探之。

俗為水蔓，書無名。性熱。出江南道。近水生，引蔓。治癱●。碧谿生處遠閑碘，後學真人路自迷。壬癸硬時須好煮，若過再宿耎如泥。

俗為冬青，書無名。性溫。出河北道。葉青成樹，有子。治折傷。四時不改黛雲遮，解共還丹作一家。千歲生時空服食，況論與汞作河車。

俗為英芝，書為奉宜。性冷。出雲安。葉圓小莖。治中風。團團天地卵成形，靈草仙方●地生。此物堪將救人世，今朝由惜載仙經。

俗為揪樹，書無名。性冷。出綿劍州。成懸絲。治婦人經脈不通。萬條垂下綠金絲，仙藥人間總不知。須向炎中汞身在，即須百過入玄微。

俗為銷草竹，書為草苟芝。性熱。出廣州。葉圓如指莖。備治惡寒毒。三峽峽中千水氣，化成寒草廣州生。八石煙中為父子，九天天上又多名。

俗為丹芝，書為樓春草。性冷。出河內道。三花，葉色青。治心痛。青丹消酒緣何事，靈草先須煮度宵。從此飲多醉便醒，況拈同向火中燒。

俗為浮水藍，書無名。性冷。出嶺外道。如小藍，葉尖長。治肺癱。行行遶澗起青苗，八石同功力不饒。一切罏中須少許，不然同向火中燒。

俗為附除，書為白天。性冷。出雲南。葉圓長，帶子。治大風。秦王天上玉京東，曾有真人上碧空。因得琵琶芝草喫，生身身坐紫陽宮。

俗為巨玉，書為勞寒。性冷。出巴蓬州。葉三尖，引蔓。治風病。盈盈方知天台上，須共青鹽引白漿。毗上有煙煙不起，即須要此作籬牆。

俗為太玉芝，書云林芝。性冷。出秦川。有葉尖長，引蔓。治風邪。東王公母行雲雨，恰遣銅蹄蔓不生。惟須陛下秦川採，採時不得預稱名。

俗為瘴天樹，書無名。有毒。出雲南。治蛇毒。樹不高三尺，葉尖，破味殺人。陰陽不交生此樹，味毒枝條不肯高。第二亥河河內煮，即知陰癸不炎消。

俗為江風，書無名。性冷，出黔南。生苗長數丈。治喜病。巨海海長千萬里，此藥尋何二復然。間取張騫必知處，採時切忌用鹽煎。

書俗無名，色黃白，無苗莖，不應節，不治病。春時生即多黃白，秋夏生時帶黑青。殿前但間東方朔，此人知處又知名。

俗為寒竹草，書無名。性冷。殺蟲。出荊南。如竹苗長。遍地敷天長翠根，功能定魄又安魂。但是人家三月種，此戶當知足子孫。

俗為槃草，書無名。性冷。出淮南道。葉大如盤，有根子。全身長養在溪傍，詔取張騫問本鄉。採得根苗一時剉，又能煮白惡丹陽。

俗為紫檀，書無名。性溫。出嶺南。樹有金影。治五般蛇毒。排金金影影重重，此樹人間不易逢。臣到鼇山山北面，真人親手賜玄鍾。

俗為茨芋，書無名。性冷，出在五湖。葉長一尺，根同。治一切熱病。溫涼日月浸長天，好藥人間自滿田。八石之中安少許，永知金骨骨長存。

俗為黃楊木，書無名。性冷。出茂州。能治大風。林林萬木凡木盛，唯有此真聖眼穿。若欲採時玉龍入，不得如常似等閑。

俗為支頤天，書無名。性冷。出錦州。葉細莖長，色青黃。治凜●。沉沉細草遶閑谿，委葉抽條傍水坻。無限真人喫仙去，二親曾贈右軍妻。

俗為負霜花，書無名。出河北道。葉指面大，紫莖。治焦熱。玉陽宮女學藏鉤，紫殿藏形形自收。飛得九天天女局，仙經抄出至今留。

俗為連天草，書無名。性溫。出崑崙。苗長葉細。治骨癱。纖纖細草武陽種，生苗引稼避春風。大藥藥中功最甚，見水不得莫從容。

俗為人壽，書無名。性冷。葉大如手，似車前。治馬癖。遶湖水澗入天山，苗高數尺葉尖圓。白金一片如霜在，亦是靈芳豈得全。

俗為無菌，書無名。性溫。天下有。色紫赤，無莖。治惡瘡。陰陽繁氣自然生，不受陰陽一月情。能共水銀相壓伏，陽王當共失柔情。

俗為顏芝，書無名。性溫。出嶺外。葉如通背白。治經脈不調。先朝太后教人採，自後人問更不尋。莫說金丹丹內用，人問若得過於金。

俗書無名。性毒。出江淮。成樹，葉如兩指。治贊盤。葉葉能生生似月，服之得本便神仙。況共還丹同煮鍊，金骨如何不得全。

書俗同一名。性溫。出江南。有蔓引枝。治金瘡。蓱蓱引蔓葉如藤，汞中最巧又多能。打薄不成但更煮，還須軟膩引如繩。

俗為間芝，書無名。性溫，有毒。出雲南。細葉有子。治泠病。金章亂引碧英花，吳蜀生時各兩家。恰至採時須致意，採時不得日光斜。

俗為略杓苗，書無名。出蜀。有引蔓，帶子。治漏瘡。章敬天皇天女仙，因得玆靈得上天。今朝既識三真草，必知朝見舊羲軒。

俗為拜婦芝，書無名。性冷。出渭南。尖葉莖長。治諸風。登登紅葉遶青冥，萬朵英花●地生。採取之時問方朔，唯君不得犯神靈。

俗為赤柳，書無名。性冷。出梓州。如樹。亦治癖結塊。仙人自美種天台，每歲真人密遣開。方朔去年家亦有，詔看何不進將來。

俗書無名。性毒。出蜀地。成樹，葉大如兩指。治瘡癬。長生遠地生靈草，能共還丹一處行。不與諸方兼色潤，唯能善合水銀情。

俗書無名。性溫。出蜀。有蔓引。皮治金瘡。名山深處有，日月照中生。還為丹輔佐，朱生不敢爭。

俗為問芝，書無名。性毒。細葉有子。治泠。地滿千河廣，山含百草靈。從玆九天到，山涯見玉京。元卷更諸色藥，無歌，共八十五味，如後。天將將、大豬豬、乾女芝、烏飛、鸞花、秦女羅、蝦●菜、天女衣、浮真、孤兒、三泉菜、九尾蟲、秦真人、雷葱、青青、玉女花、天生芝、鏤玉草、孤羊、茵花、零零草、防石消、白馬菜、石劍、天都、水紫蘇、婦羞芝、人面菜、石母、孤蒿、陳公車、水巨勝、輔魚脂、天筒、鬼幕、江豬耳、秦地班、苦瓢花、羊尾、狗耳、歸末草、白楊芝、白鮮皮、鬼芋、單煎、武陽種、團錦衣、寒加草、芋茵、大段、二尺頰、萬里長、御酒醒、苟艾、苟椒、白茂樹、金影同、天堂女、神荊、細辛、紫苦味、陳后蕈、高羊尾、南風、紅母、草常春、瘴天樹、拜婦芝、石花、石芝、芙人春、蘆靈草、奉真人、竹堂、紫檀、秦女芝、山紫蘇、狗銜草、天台樹草、山姑草、銅蹄蔓、皺面草、霖雨淫草、白花木、紫神芝。右計八十五味。

俗為雲芝，書為紫扇。性善。出嶺南。葉如油撥圓缺，苗紫青不定。生戊丁，萎甲壬。高數尺。治滑痢。應白露節，立秋五日採之。不高數尺葉如油，常在高山上嶺頭。此物雖生立春後，用之力足待經秋。

俗為白微，書為單蒿。性涼。生于闐國。葉如蒿，三瓣成枝，青黃花。生甲戊，死丁壬。治中傷。應立冬節，白露後採之上。花如金色遶山開，葉成三片剪刀裁。計會水銀成活後，兼能善作大還媒。

俗為山竹，書為負雪容。性冷。出南天竺國。葉如竹，枝如木，如葱尾，花紫。生甲丁，死戊己。治反花瘡。應處暑節，立夏後採用。葉如寒竹傍崖生，亦在人家亦在庭。花帶紫緋開不定，可憐光彩四時榮。

俗呼赤蘋草，書為地心。性冷，味苦。形如桐葉，色紫赤。出新羅國。治逆瘡。生戊壬，死丁癸，應小寒節，立春後採之。葉如緋榜遶欄生，亦在山頭亦在庭。欲謝但知投九水，水中自識紫芝靈。

俗呼三葉草，書為紫余。性和諸藥。生中天竺國。無枝，三葉。生戊庚。治勞疾。應芒種節，立秋後採之。蔓開三葉葉纖纖，半在池傍半在巖。欲識但經和日煮，月過成鍊以為鹹。

俗為碧章芝，書為絹文草。性寒冷。出瑞州。葉如指面，不高數尺。生甲戊，死丙丁。治水病。應立冬節，冬至後採。谿生文理緋絹字，周●年年葉轉青。摘日用時須忌諱，忌諱無過見水精。

俗為水結，書為黃茨。性熱。出岱州。葉綠有子。生甲丁，死癸己。治牙疼。應寒露節，小暑後採。莖莖白色遶山崖，重重開葉傍花排。綠水池邊安少許，青丹從此絕塵埃。

俗呼石柳，書為地芝。性熱。出隴右。形如楊柳，不高數尺。枝同楊柳色青青，秋景凋零春景榮。不遇至人親指引，縱能何處覓清名。

俗為綠紅，書為英芝。性溫。出江州廬山。生戊丁，死庚己。形如桃，近水生。治癱●。應大寒節，春分後採之。靈芝異草出靈山，立幹生於曲澗泉。好用英華散水氣，採時須得受春暄。

俗為石髓，書為地微。性冷。生湖南。葉小花細。生戊丁，死甲乙。治胸隔氣熱。應立秋節，處暑後採之。叢叢細葉小花排，亦在平坡亦在崖。剪出西王南架草，審看莖腳小於釵。

俗為重臺草，書為茨影子。性溫。出隴右。葉小大重疊。生丙丁，死庚己。治惡瘡。應芒種節，立春後採。葉中有果最多功，天上人問一樣同。採摘之時須淨潔，易中將用應屯蒙。

俗為山雲臺，書為九孔菜。性冷。出咸陽。枝葉一如雲臺。生甲丁，死卯酉。治一切熱風。應冬至節，驚蟄後採之。枝條體本遶山嵐，亦在崖中亦在潭。若向花中頻煮後，即知從此味能甘。

俗為紫石蘋，書為江蘄。性溫。有毒。出終南山。葉如蔚出，莖紫。生戊丁，死乙癸。治氣腫。應立秋節，立冬後採之。月光金閣引真人，第三池內最多神。恰是立冬冬後採，採時須避鶴嗚群。

俗為風石蔓，書為地油。性冷。出白馬山。葉圓引蔓。生甲乙，死戊己。治急勞。應小寒節，春分後採之。引蔓排枝葉葉圓，可憐生處傍崖泉。八石不應無用日，用時須待綠芙研。

俗為烏腳雞草，書為細芝草。性熱。出荊州。葉小枝莖細。生戊壬，死甲乙。治滑痢。應夏至節，小暑後採之。鏤出西王裙帶花，枝莖纖細出仙家。採摘之時須淨潔，仍憂金影向西斜。

俗為寒種，書為擁春。性熱。出藍田縣。葉大銳，枝紫有節。生癸己，死子午。治心痛。應白露節，立冬後採之。葉如桑葉莖如節，愛向巔崖崖上生。若向人間能辟鬼，又能天上懾神靈。右已前應節候六甲玲熱探之靈。

俗為景芝，書為黃風。出江南道。治心嘔逆。枝枝抽蔓傍崖巖，海脈滋通味帶鹹。萬出紫陽天上草，堪將人世煮紅鹽。

俗為九田，書為天周。出貝州。治妳癱。遙遙引蔓入天羅，後學仙君莫厭多。採日採時防大雨，將行不用渡江波。

俗為石葉，書為問盧。出代州。一枝數葉，生石上。治一切風冷。龍芝鳳●出奇山，時居月磧傍崖巔。空生柳坻明絮後，和汞一處用鹽煎。右已前性溫熱。生甲壬，死乙癸。應冬至節，立春後探之。

俗為金蘋，書為更芝。性冷。出河北。樣如竹莖，青。治喉閉。生戊丁，死甲乙。應大寒節，立冬後採之。纖枝小葉色青青，天上人間有兩名。此物四時看不定，落花時節採多靈。

俗為石心，書為魚葉。性熱，有毒。出羅州。葉圓背紫。治惡瘡。生甲己，死戊壬。應春分節，立夏後採之。音世人問草，葉圓貝點朱。還同玄內煮，沉石自然浮。

俗為太平，書無名。性溫。出陳許州。葉如紫蘇，莖紫。治一切●。葉裁金底皺金光，生在長年綠水傍。別有真人來採用，紫陽宮內軟衣裳。

俗為努頭草，書為示見。性熱。出新羅。葉蔓莖有茨。治惡瘡。葉葉彎彎遶澗隅，可憐真草世人疏。唯有太行南山客，將來箇箇煮仙魚。

俗為鏡寒，書無名。性熱。出羅州。莖紫，葉出花上。婆娑紫葉長藤蘿，山野生時亦不多。採得卻能除百疾，惜乎生沒在巖阿。

俗為花桑，書為敬桑。性熱。生陳許州。葉葉引蔓。治腰背疼。傳得仙人玉樹方，當年陳許獲親嘗。採時齋戒忘言話，服餌除疼壽命長。

俗為金緣，書無名。出河南府。葉如喬，花如菊。治一切水氣浮●。人間到處種難成，遠地幽林卻自生。生處定須無別樹，周迴荊棣密層層。

俗為蘄芝，書無名。性冷。葉如獐蹄，莖紫。治滑漏。俗號花桑葉似條，條長引蔓遺谿傍。還共獐蹄同氣味，一時和合入冰湯。