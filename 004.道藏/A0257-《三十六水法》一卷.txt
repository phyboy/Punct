取礬石一斤，無膽而馬齒者，納青竹筒中，薄削筒表，以硝石四兩，覆薦上下，深固其口，納華池中，三十日成水。以華池和塗鐵，鐵即如銅，取白治鐵精，內中成水。

取礬石三斤，置生竹筒中，薄削其表，以細綿纏筒口，埋之濕地，四五日成水。

先以淳醋浸礬石浥浥，乃盛之，用硝石二兩，漆固口，埋地中深三尺，十五日成水。

取雄黃一斤，納生竹筒中，硝石四兩，漆固口如上，納華池中，三十日成水。

用硝石二兩，以龐瓶瓶盛苦酒，納筒中，密蓋，埋中庭，入土三尺，二十日成水，其味甘美，色黃濁也。

取雌黃一斤，納生竹筒中，加硝石四兩，漆固口如上，納華池中，三十日成水。

加礬石、硝石各二兩，以龐瓶瓶盛，埋地中，二十日成水，其味甘色黃。

以丹砂一斤，納生竹筒中，加石膽二兩，硝石四兩，漆固口如上，納華池中，三十日成水。

石膽、硝石各二兩，龐瓶瓶盛，埋如上，三十日成水，味苦色赤。

取曾青一斤，納生竹筒中，加硝石四兩，汞二兩，漆固口如上，納華池中，三十日成水。

用硝石二兩，飯瓶瓶盛，埋如上，三十日成水。

取白青一斤，兔血一合，並安竹筒中，納苦酒中，五十日成水。

加硝石二兩，龐瓶瓶盛，埋如上法，三十日成水，其味酸而色青。

取礬石一斤，丹砂二斤，硝石一斤，納竹筒中，漆固口如上，納華池中，百日成水。

以雲英水搔令浥浥，加硝石二兩，以龐瓶瓶盛，埋如上，三十日成水，味辛苦，其色青黑。

取磁石一斤，雄黃一兩，石膽一兩，合檮納竹筒中，漆固口如上，納華池中，三十日成水。

取硫黃一斤，八月桑上露一升，硝石二兩，納竹筒中，漆固口如上，納華池中，三十日成水。

先以淳醋搔硫黃，搜令浥浥，納竹筒中，加硝石二兩，如上法，埋地中，十五日成水，名曰包天之拘。

取硝石檮篩，鹽漬浥浥，納竹筒中，密固口埋地中四尺四寸，五日成水。

硝石三斤，納生竹筒中，薄削竹，纏約口，埋濕地四尺，五日成水。

治硝石以土龍血搔之，令浥浥，納竹筒中，漆固口，埋地中三尺，十五日成水，味苦，名陽洵。

取白石英一斤，鶴子血一升，硝石四兩，合納筒中，漆固口，納華池中，三十日成水。

取紫石英一斤，納竹箇中，加硝石四兩，漆固口，如上法，納華池中，四十日成水。

取赤石脂一斤，烏犬血一升，和之。加硝石四兩，納筒中，漆固口，如上法，納華池中，三十日成水。

取玄石脂一斤，硝石四兩，合納筒中，漆固口如上，埋入地五尺，三十日成水。

取綠石英一斤，曾青一兩，丹砂二兩，合納竹筒中，納華池中，百日成水。

取石桂英一斤，生薑汁一升，合納竹筒中，訖納華池中，十日成水。

取石硫丹一斤，磁石一斤，合鑄，納竹筒中，埋之，十日十夜成水。

以紫賀石一斤，麻汁一升，合搔納銅器中，十日成水。

取華石一斤，丹砂二兩，合納竹筒中，埋入地一丈，十日成水。

以寒水石一斤，石膽一兩，合納竹筒中煮之，一日成水也。

以凝水石一斤，青亮血一合，檮納竹筒中，埋濕地入三尺，十日成水。

以玲石一斤，伏翼矢一升，合檮納竹筒中，埋之，百日成水。

以滑石一斤，雲母一升，戎鹽一升，合納竹筒中，埋之，十日成水。

以黃耳石一斤，八月百草上露一升，合納竹筒中，漬苦酒中，百日成水。

以九子石一斤，樓汁一升，合檮納銅器中，停之，十日成水。

以理石一斤，竹瀝一升，合納竹筒中，漆固口，埋入地五尺，三十日成水。

治理石，以淳醋搔令浥浥，土金盛炭火，熬三日而赤，治之納竹筒中，率一斤，加硝石二兩，漆固口，埋地中深三尺，二十日成水。

石腦一斤，硫黃一斤，合檮納竹筒中，埋之，十日成水。

取熟授雲母粉一斤，盥水二兩，石水一兩，攪搔令浥浥，納竹筒中，入地五尺，二十日成水。

治雲母粉，以桂水、戎盥、水分等搔令浥浥，納竹筒中，率加硝石二兩，漆固口，如上法，埋地中深三尺，并空井元水者蓋之，二十五日成水。盛以銅器，置濕地，名曰雲英液，以凝化石九英。

以金一斤，綠礬二斤，納生竹筒中，漆固口，納華池中，五十日成水。

以白銀一斤，麥醬清二升，淳酒二升，赤黍牡刻酒一升，合納竹筒中，漆固口，如法納華池中，三十日成水。

削鉛二斤，相和硝石四兩，合納筒中，漆固口，如法納華池中，百日成水。

玉粉一斤，芍藥灰一升，白犬血一升，臍蟾十枚，檮絞取汁合檮，納竹筒中，漆固口，如法納華池中，三十日成水。

取白玉如堵肪者，以蟾蛉汁塗之，即消潤如餌，即粉解治之，以棠梨實屑粉蟾蛛，一日一夜化為水。取土龍汁，和雲母水，以搔玉粉令浥浥，銅跳盛之，一宿化成水，名日玉漿。

漆一升，大宿蟹十八枚，覆之，五十日成水。

取淳漆一斤，置銅器中，以大宿蟹十八枚，納漆中，一宿化成水。復以雲母粉一斤，納漆中，一宿化成水。復取白玉屑粉三斤，納漆中，三日化成水。名日神漿。以藥汁即徹視神明，光于四海，元所不通。

粉桂一斤，蔥涕三升，合納竹筒中，蒸之，三日三夜成水。

治桂屑，以白葱汁搔浥浥，復以山中露水，若雨雪及千里流水皆可，以搔雲母桂令溫，置生竹筒中，率一斤加硝石二兩，塞飯中，蒸之，三日三夜即化為水，名日木石得。

治下篩鹽，以水搔之令浥浥，薄削筒令盛之，重密塞其口，埋入地四尺四寸，以水濕其上，四日成水。右三十六水法，古本省要，易可遵用，而諸石中亦有非世所識，丹藥不盡須之者。其朱點頭十五種，是後薦之限。石名既同，所以合此也。

治石膽一斤，搔以淳醋浥浥，納竹筒中，硝石二兩覆薦之，漆固其口，以飯瓶瓶盛醋，納竹筒於中，埋入地深三尺，十五日成水，名日雲梁石洵。

治銅青，搔以五洵水，沒令浥浥，納竹筒中，一斤加硝石二兩，漆固口，埋之如上法，十五日成水，取蒸消之，名華龍汐，狀若青碧，一名雲英洵。

治戎鹽一斤，搔以土龍汁氾浥，納竹筒中，一斤加硝石三兩，漆固口，埋地中探三尺，十五日成水。

治鹵鹹，搔以淳酒令浥浥，納鐵器中，炭火上熬之，三日三夜赤出，治之。納竹筒中，一斤加硝石二兩，漆固口，埋地中入三尺，十五日成水，名日金溜液。

取鐵華，治之以雲英鹽水，搔令浥浥，納竹筒中，一斤加硝石二兩，漆固口，納獻瓶瓶醋中，埋入地三尺，四十五日成水，名日玄靈金慈汐水，可以仙。

以五勺輩霜雪，以合金翁華粉，搔以雲英鹽水，令浥浥，納竹筒中，一斤硝石二兩，漆固口，置龐瓶瓶醋中，埋入地三尺，以馬通火塭之，三十日成水。

治積雪，搔以黃輕水銀，令浥浥，率一斤釭粉，用水銀三兩，納竹筒中，漆固口，置獻瓶瓶醋中，埋入地三尺，馬通火媼，三十日成水，名日流靜。深邃處按此方合，萬元不成也。高起日：當先投漬酒五石，於所止流水之中，若地無流水，當作井。如上投酒於井中，以鎮地氣，令學者皆飲食此水也，發火贏火也。頓火之者，令糠火至際一寸也一。傳授神經，皆約齋盟，用金魚一兩，玉龍銀鍛，以代剪髮歡血之誓。今世無此物，又不可虛涉乖儀令。謹撫青布四十尺，以准金魚之信。帛絹四十尺，以承銀環玉龍之約。並奉有經之師，師當將散施山柄之客，不得自割以為身用。所以明天約也，永無私矣。違盟則四極有法也。

春戊辰，夏丁巳、戊申、己巳、丑未辰，秋戊戌、己亥、辛亥、庚子，冬戊寅、己卯、癸酉、未戌。及壬丙、戊丁、亥土、戊癸、辛巳、日建、日殺、反支、元季、孟仲、季月、收閉、晦朔、上朔、八魁、往亡、留後日，皆凶，作藥不成矣。作六一泥，亦須擇日，即吉。