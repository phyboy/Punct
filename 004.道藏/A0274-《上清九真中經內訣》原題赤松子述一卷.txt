以丹砂一斤，熟檮不槌。淳苦酒三升，合和相得，於微火上煎之，令可丸，服如麻子。日再服，四十日，腹中百病盡除愈，三屍皆去。服之百日，肌膚堅強。服之千日，司命去死籍，與天地相保，日月相望，改形易容。餌煉丹砂，陸沈變化，長生久視，白髮更砼，齒落更生。從垣東，見垣西，睹視黃泉。方用丹砂三斤，檮重絹捷之，盛銅器盆中，以淳苦酒九升，浸之令如泥狀，置高處使乾。浸之如前法，率一斤丹砂，盡三升苦酒，常爆之，三十日當紫色，持不汙手，引如飴，可丸矣，大如麻子，日服三丸。常服平旦吞之。服藥先齋戒三十日，沐浴五香，服之一日、，三蟲下。服之六日，心下積聚諸癥，腹中所苦盡去。服之六十日，則有所見。服之一年，白髮砼，齒落生。服之二年，色如十五時，神人持紫案食之，上有紫芝。問而食芝，無敢驚恐，定心自安，方物自來。至使百鬼，皆可致。其一神名上，其二神名曰青，其三神名為情。乃萬物呼名，可致入水為波，入金為汁，視萬里外，徹見五藏，可為真人，諸神皆知之，出入無問，道成立致，服藥但少飲酒耳。八十老嫗服之，更得有子。丈夫婦人皆可服。常以井華水服之。欲作藥，當齋戒潔清，先夏至作藥母，夏至後作服藥，禁生魚、酒及犬肉、生菜、五辛、肥滑。傳非其人，殃及子孫。得其人乃與之作藥，男子為乃能使人矣。

丹砂一斤末，下槌，純漆二升，淳苦酒三升。凡三物合相得，微火上煎之，合可丸，丸如麻子。日三服。和藥，正月忌亥，二月忌寅，三月忌巳，四月忌申，五月、九月還從亥。可知當取王相日和，并服亦當忌未日，又避自刑日，及忌四時。春忌戊辰、己巳，夏，忌戊申、己酉，秋忌戊戌、己亥，冬忌戊寅、己卯。不可合服。又合藥皆以天時明日吉。

諸餌丹砂、八石及雲母百草丸散，欲延年養性，求神仙之法，當祭太一君。不祭者，作藥皆不成。縱成，服之無益，不能使人得仙，不能延年益壽，長生不死。故言祭太一者，太一下臨之，或遣玉女下，神氣所加，合藥成，服之有驗。皆齋戒，稱臣作丸者藥，臨劑當祭作餌者，臨然火乃祭作散者，須成乃祭之，皆先具諸草藥，羅列著太一座前問乃祭。祭太一者用案，無案用盤。南向，用酒五杯，脯五胸，棗二盤，酒多少隨意，俱令心正意盡，乃為神靈所臨耳。僎祭享者，用酒五斗，脯五斤，棗二升，鹿脯亦可用，唯只可用塵當耳。安置畢，燒香，主人載拜，謹請九天二真人，高皇太上帝君，九天三老君，太上真人，太上玉女，九砼丈人，九老仙都君，太清仙王，天真太一君，地真太一君，太一玉童，太一玉女，黃羅紫羅，明仙二郎，華蓋火光使者，下臨座席。主人載拜，叩頭自傳。今日乞為某甲，除七世以來，下及某身，千罪萬過，移災徙厄，令一切消除，長生久視。今當合某種雜藥，投諸太一上君，太一君，監臨共服，黃宮紫蓋之下。願藥無縱無橫，無飛無揚，和合神砼，華精正黃。謹奉天神，神藥盛明。明師舉火，玉女侍傍。分天之砼，太一乃臨。主人某甲載拜，因即三上觴。畢乃送辭，前奠杯酒，仰伸忱慷，所上微薄，蒙君降顧，上下歡樂，醉飽為度，主者百神，迴車就路。曾孫某甲，願各擁護，蒙天之福，將神之助，消災解罪，皆當如語，富貴延年，長蒙福祚，諸受載拜，所求皆遇。<imgalt="上清九真中經内訣插圖.png"src="//upload.wikimedia.org/wikipedia/commons/thumb/3/32/%E4%B8%8A%E6%B8%85%E4%B9%9D%E7%9C%9F%E4%B8%AD%E7%B6%93%E5%86%85%E8%A8%A3%E6%8F%92%E5%9C%96.png/220px-%E4%B8%8A%E6%B8%85%E4%B9%9D%E7%9C%9F%E4%B8%AD%E7%B6%93%E5%86%85%E8%A8%A3%E6%8F%92%E5%9C%96.png"width="220"height="246"class="thumbimage"srcset="//upload.wikimedia.org/wikipedia/commons/thumb/3/32/%E4%B8%8A%E6%B8%85%E4%B9%9D%E7%9C%9F%E4%B8%AD%E7%B6%93%E5%86%85%E8%A8%A3%E6%8F%92%E5%9C%96.png/330px-%E4%B8%8A%E6%B8%85%E4%B9%9D%E7%9C%9F%E4%B8%AD%E7%B6%93%E5%86%85%E8%A8%A3%E6%8F%92%E5%9C%96.png1.5x,//upload.wikimedia.org/wikipedia/commons/thumb/3/32/%E4%B8%8A%E6%B8%85%E4%B9%9D%E7%9C%9F%E4%B8%AD%E7%B6%93%E5%86%85%E8%A8%A3%E6%8F%92%E5%9C%96.png/440px-%E4%B8%8A%E6%B8%85%E4%B9%9D%E7%9C%9F%E4%B8%AD%E7%B6%93%E5%86%85%E8%A8%A3%E6%8F%92%E5%9C%96.png2x"data-file-width="750"data-file-height="838"/>。

啟大道太一君，直符使者，主符玉女，斗中真人君。今日甲子加清明，男生某甲，上受飛度九厄等諸符，謹於星宿下，清酒棗脯甘香，降席就坐，當令某甲佩符，辟卻兇殃五兵百蟲，不得中傷，官災消憩。眾邪滅亡，不逢疾苦，遠辟蟲狼，見符止不敢起。某甲載拜。

欲得清淨冥室，不欲令唱露，與素女對步，各三步九跡。弟子在午，師在子，各叩齒三通。弟子右行，師左行，各相復位。素女還在，子師居午上，苣勝居中央，兩手相叉，三取上元砼。苣勝皇皇，太一餘糧。九日九蒸，餌之金璿。苣勝將開，玉潤金漿。升仙度世，位同仙王。素女呪日：苣勝苣勝，天道來應。妾履玄綱，仙人來承。服之昇仙，位同安期。

欲得明眉目，口砼香潔，好唇齒，整飭衣裳，沐浴蘭湯。不欲令妊身婦女、惡眼懷毒人觸之。觸之則藥不成矣，徒服之無益也。行三炁，運五炁五嚥，七炁七嚥，九炁九嚥。自此以後，九炁輒九嚥，炁通而止。亦勻天墜露陽之炁同。先師李君口傳，不載之於紙札也。懼泄天文，故祕之。勿妄傳非其人，殃及汝身，仙道難成也。