粵惟浮丘王郭沖感三聖人者，實三清之應化。先示跡于華蓋，極乎江南束西妙高之境，其封號符瑞。翠琰傳之頗明，玆不繁述。作世福祥，大不思議。俯為《太清伏魔經》顯說，正當下元生民甲午之歲也。遇宋崇興大道，淳化五年八月十五日，有肉身大，夜觀山頂之上，有五色寶光衝上霄漢。翌旦尋光起處，即三清虛無瑤壇之上也。遂掘三尺許，得金函一所，開見金板玉篆天心秘式一部，名曰正法。欽哉，正法乃玉帝之心衛，太清之真文，太上之妙法，三洞之靈書，共成四階之經籙。所謂洞玄、洞神、洞真靈寶，出于道德自然之始也。大士者，饒公處士也，名洞天。雖獲秘文，然未識訣目玉格行用之由。復遇神人，指令師于譚先生，名紫霄，授得其道。紫霄又令往見泰山天齊仁聖帝，得盡真妙王，又奏請助以陰兵。大士作天心初祖，號正法功臣日直元君北極驅邪院使。昇天時，以法傳弟子朱監觀，名仲素。仲素次傳游道首，道首次傳通直郎鄒責，鄒責傳臣本師符法，師名天信，至臣有功傳于今矣。然華蓋者，是三清應化虛無之境，獨有虛皇靈壇即無道流居止。故時人不知有華蓋之名，今舉經籙大略之由。昔老君周昭王二十五年十二月二十八日午時，授關尹道德二經，及太清九丹八天隱文西昇教誠等法。尹付杜真人，真人付小尹真人，此乃道德自然之始也。至漢靈光和二年，太極徐真人於天台山，授太極左仙嗡真人靈寶衆經，是謂洞玄洞神衆籙之祖也。又後漢順帝漢安元年五月一日，老君降鶴嗚山，授張天師二十四階秘籙印等，及於玉局觀授延生斬邪之衛，是惟正一盟威之宗也。伏自周秦漢魏之間，三經雖傳于世而科品未彰。至晋哀興寧二年甲子正月先農日，紫虛元君南嶽夫人，始以上情授東華上佐司命楊真人。彼時，天經寶文並作雲書龍篆八會之體，非世間可得而究識焉。真人別有符文經訣，變作隸書，自此流傳方盛，是為上清之祖也。獨吾正法出于大宋盛時，本山有橋仙觀靈跡，儼然是也。悲夫，不得其人，漸失宗旨。臣受持在末，濫領條綱，哀法衰微，諦承師訓，親受太上四階經籙祕要符文，豈敢不精思運神，實恐辜負先聖。故將所得妙道重刪，《天心正法》一部，分為上下二卷仍略。今時法師所用符呪，皆是北帝符，別作三卷，名日《北帝符文》。在正法之外，及修三洞四階寶籙祕譜焉。傳教修道之士，其出者籙，度脫舍生，同歸大道矣。鄧有功撰。