至高至大虛無祖，接引羣生萬法根。三十二天都教主，如如不動號為尊。生天生地亦生人，四象三才育五行。無相無名天地始，有情有相物情宗。得道真經。深根固蒂始中心，復命歸根立本真。鍊就九陽金鼎出，慧光朗照遍乾坤。爾時，元始天尊泓濛混合未分源，似有如無恍惚間。至寂至虛含萬象，漸生五大立人天。在大羅天上玉京山中，大羅天上玉京山，曠朗無塵絕往還。覺悟剎那生靜境，迷情如隔萬重關。告諸仙日：吾今為汝略啟身心，虛無妙相身心啟，暫假凡軀主妙規。金口泄開天地奧，靈光射出混元機。明開道要。道要玄微非有無，無中生就有形軀。有中鍊出無形體，自在逍遙物外居。十方得道神仙皆從此經修行而通微奧，萬八千篇立妙玄，生天得道始修仙。愛河須仗舟船渡，到岸遺舟合自然。善男子、善女人，天尊普化遍十方，男女無殊一體觀。大抵澄心崇至道，智愚凡聖總成仙。依憑齋戒，是作津梁。洗心防患真齋戒，除情去慾是津梁。境滅心忘無垢染，靈明何處不圓方。一切有為，顯諸真露，色心未動本無為，朴散形生自有為。籍假養真真露顯，莫因假物喪靈儀。體此法相，乃可授持。方求魚兔覓蹄笙，得兔忘蹄魚亦然。乃可授持雖有相，有為無作越中邊。能屏衆緣，永除染著，外行周圍託衆緣，莫將名利喪根源。洪鍾在叩聲雖嚮，應物無心兩事全。外想不入，內想不出，六門長閉緊牢闕，莫縱三尸恣往還。二物調和收寶鼎，一條銀焰出崑山。乃得五臟清涼，六肺調泰，四象中央一炁先，週流三界任巡還。青龍火里噴寒霧，白虎潭中吐赤煙。三百六十骨節之間有諸滯礙，十惡之業，三三六六結成形，口四身心眼耳馨。始為七情耽染著，屏除十惡認元宗。百八十煩惱之業，七情三業喪靈源，半是凡身半是仙。鍊就極陽無相禮，自然煩惱不相干。衆苦罪源，悉皆除蕩。三彭恣縱業根源，五慾身耽惹禍怨。罪業屏除無苦惱，自然超脫死生關。即引太和真正成，注想身田，意定心寧莫強求，綿綿來往自通流。華池澆灌三田潤，要長靈芝飼白牛。五臟六腑，心目內觀，五氣朝元五氣清，六陰消盡六陽生。慧眸踢起分明腕，內外無塵體自真。真炁所有，清靜光明，虛白晃曜。虛白靈光晃太空，輝輝煥煥古今存。莫將明月清風諭，風月何曾得久停。杳杳冥冥，內外無事，內無所感外無求，真樂真歡喜自由。昏昏默默如醉夢，了無一物掛心頭。昏昏默默，正達無為，混混茫茫有若無，昏昏昏裏性恬虛。法界往來無所住，無為無作了元初。古今長存，總持靜念，浩劫綿綿非有有，不增不喊不空空。長江萬頃無波溢，湛湛澄澄息浪風。從茲解悟，道力資扶，迷雲消散靜乾坤，朗照虛無若鑒容。玉兔奔馳投絆闕，金鳥飛入廣寒宮。法藥相助，仍節飲食。天地相和萬物沖，衣食調攝自然通。抽添水火無虧溢，煉就神丹射九宮。驅遣鬼尸，安靜六根，淨照八識，陰魔遺都六神寧，寶鼎祥光晃太空。八景返為八色水，結成雲象出崑崙。空其五蘊，正妙三元，五慾獨除五蘊空，五般霞彩鬥爭新。三宮昇降無窮盡，穩跨金龍赴玉京。得道成真，自然昇度。金丹煉就保長生，玉性玲瓏萬法空。得道有如非得道，自然昇度九霄中。爾時諸天仙衆，上白天尊言：諸天仙衆各歸依，仰謝天尊潔衆迷。雲散風停天瑩靜，一輪明月照希夷。自從無始以來，至於今日，未分五大混元初，恍惚其中若有無。浩劫長存無損益，有餘那得證無餘。未聞如是大乘經典，視之不見聽無聲，非色非空絕我人。只為業生著有相，教風權且立三乘。我等緣茲幸會，廣及一切，道果圓滿。未曉前生作甚緣，今生同遇上真傳。亘初業障皆消散，行滿功周赴九夭。而作頌曰：杳杳冥冥清靜道，無中生有陰陽道，五行內外俱顛倒。忘心忘法亦忘形，杳杳冥冥清靜道。昏昏默默太虛縱。無拘無染越和沖，聲色非千萬法空。得意忘言如酪前，昏昏默默太虛縱。體性湛然無所住，純情純意志憂慮，慧光不染纖塵汙。茫茫浩劫獨縱橫，體性湛然無所住。色心都寂一真宗。正眼拂開塵世景，靈臺不掛半毫分。真清真靜玄中妙，色心都寂一真宗。