大凡男子所傳受，志心堅意，護靜身心，用藥州土，固濟如法，依鑪匱用火斤兩燒鍛。萬不失一。本方不許傳不公不道、不信不義之人。所作鑪藥，仍須空房幽室，肅靜閑居，婦人不見，雞犬不嗚。其方一世傳受一人，具方及爐匱藥味，逐件如後。右件藥於乳缽中，細研如粉。先將研了北庭，於桑柴灰汁內煮，令乾其藥。先將前二味，於金鍋子中，用汞三兩，於汞上用前諸藥末五兩蓋之。用文火五兩，養之三日。滿後用大武火鍛之，令三十斤可消止七斤即住。用一箇泥鍋子，盛前金鍋子，依前用文武鍛，令前金鍋子內成汁，令熟取出，瀉安挺槽中，上用濕紙蓋之教玲。取出，入好鍋子中，熟鎔瀉出，入少許鹽花，即瀉出打成鍋子。用文火養令熟，遂下汞一斤，文火養，武火鍛，令赤立成寶。其物色狀似紫磨之物。用七五日是其位，八六日是其訣。右件藥細研如麵，入瓶子中，以六一泥固濟瓶子如法。上用淨瓦子蓋之。依前固濟如法。用文火養之三日，火用四兩，日四時上火。養日滿後，放玲取出細研，入六味藥，同研如粉。右件藥，先將七味細研如粉，入瓶子內，養七日。滿後用瓶子，下流九孔子，六一固濟如法了後。上流爐中流得藥知多少後，即用果子香茶，用白綵四尺九寸祭了。入文火爐中養七日，滿後，每孔子作一兩。右件藥，皆是州土者為妙真者，萬不失一。又入六味，同研如粉，和合一處，依前入瓶子內，固濟如法。用文火養之三七日，滿後取出。即用大火鍛之令赤，十斤火養之三七日。滿後取出，即用大火鍛之令赤，十斤火可銷七斤，即住。入陰爐養之一日。先將汞一斤入於鍋子中，文火令熟後，下藥一分。一養飯間，又下二分，即住。以成寶也。八九是其位，四五是其訣。

紅紫柳雞已上各用一兩，皆是州土鉛砂子二兩黃丹一兩盥花一兩右件藥細研如粉，先固濟瓶子如法。遂入藥於瓶子內，上用瓦子蓋之，依前如法固濟。用文火養之七日。日滿後，入流爐中流。其爐高二尺四寸，用火二十斤，斷其瓶子是好者，下用九孔子，六一固濟如法。從早朝至夜即住，其藥元定，或得一千，或得五百。其有雌黃色，丸如粟粒許大，將此藥於小瓶子內養，用硝石可重五兩已來。每日用火四兩養，經二七日滿後。須志心祭之，用五色綵各一丈三尺，用果子香茶、酒脯、棗子、等物祭之。切在虔誠，萬不失一。其藥祭了，每一丸子作一兩。物訣定是二女一男也。流爐高二尺四寸，九孔子，如釵腳大。右件藥於乳缽中細研如粉，入匱中，是虎匱也。用文火養，經二十四日，每日用火二十四兩養。滿後加火二十八兩，亦是文武火養，五七日即住。其藥如紫金色，更入三味藥，立見寶也。不可傳之。上通神明，下及九泉，即在志懇。臨入三味藥時，生藥用鹽花、黃丹、血石三味藥，細研如粉，合和前件藥同處。先將其物二斤下甘堝中，上甩藥一分，將青竹篦攪之二百下，更下藥一錢熟攪之，將挺池燒令赤，下少許油，瀉出入槽子內，用濕紙蓋之。其物狀如山澤，妙也。

右件藥入乳缽中，細研如粉，入黃芽匱中，養一七日，用文火養之p後入陽爐，用武火，每日四十二兩養，七日滿，即入陰爐，三日滿後，放玲取出。先將一斤入鍋子中，次下藥二錢，二斤下四錢，用柳枝子攪之，可三百來下，即更入藥，又攪三百下，即住。先將挺槽子安火上炙令熱，下少許油，次瀉出金汁，上用濕紙蓋之，法別行。右件藥於乳缽中研三百下，令如粉即住。先將瓶子固濟如法，後入諸藥末下瓶子內，上用瓦子蓋之，令乾。遂將藥瓶子文火養二七日，滿後放玲。武火鍛令通赤，二十斤可銷十斤已來即住。先將前件物下甘堝子內成汁，下藥一錢，攪之一百下。即更下藥半錢，攪又即得。十兩用藥一錢半。七五之位是其數也，六三是其訣也。右件藥細研如粉。用瓶盛合子為匱，合內用白礬為匱，文火養令乾。後入太陽匱中，養經七日，每日用火一斤四兩。其一轉止，二轉止，三轉即住，其藥青黑色也。又卻入乳缽中，細研如粉。入碌半兩，依前入瓶子內，同養一日。見陽爐內用火，三斤文火，盡取令玲。用武火鍛之，十斤銷可七斤已來，即住，放玲取出。先將前件物，入甘媧子內成汁，後下藥二斤物，用藥二錢，三斤，下藥五錢。先燒挺池令熱，遂下少許油，瀉出金汁，亦用濕紙蓋之，成寶也。石聖石各用半兩，是州土者為妙，雞舶上妙右件藥細研如粉，用白礬為匱，匱須煉白礬三遍，方始為匱。文火，每日用火四兩。武足文生養七日後，武火二七日，滿即入用。

祭爐法，用果子香茶、白肉脯酒，五色綵各長一丈二尺，依此方祭之，萬不失一。右件藥細研如粉，可三百下即住。後又研一百下，即入白虎匱中，養十田自滿後。取出細研二百下，即入黃芽匱中，養二七日，滿後用武火鍛之，武盡文生，其法是也。臨取時用八六，是其位便其訣也。武火鍛之法，即別更有四十八訣，別行藥成後，每兩三斤。右件藥入乳缽中，細研如粉，即入聖石匱中，養三十一日，滿後取出，依前細研如粉。又入三味流硃鵬入三味了，依前入匱中，養七日，滿後用武火鍛令通赤，放玲取出。臨用之時，其法別行，六數是其位，三五是其訣，別行臨藥。每日用文火、武火六兩，遂鍊聖石三斤六兩，入淨缽中，以清水二斗，浸取清煎令乾。乾後入瓶子，盛置竹中問，流一孔如鵝子許大，入諸藥末於孔內，上以瓦子蓋之，即入陽爐養之了。臨時用乳缽中，細研如粉，用醋調之，塗於物上，立成寶。每斤用一兩。右件藥入乳缽中，細研如粉，入瓶子內，用六一泥固濟如法。瓦子蓋之，依前固濟如法。先文火六兩養七日，滿後取出，o細研如粉，不得著風。更入六味藥同研，如法依前入瓶子中，養二七日滿後。臨用時一斤入一錢藥，使桑杖子攪三十來度即得。其訣別行。三六是其位，七八是其訣。右件藥入乳缽中，細研如粉，即入青龍匱中，上匱用湖南瓶子，入匱於瓶子中，片六一泥固濟。文武火養七日，每日用火二十四兩，滿後入四味藥同養。右件四味，以前藥和同一處，研四百下即住。依前入匱中，養二七日文武火。滿後用武火鍛令通赤，三十斤火可銷八九，即住。放玲取出，入陰爐七日，滿後取出。臨用之時，先將前件物入於甘堝子內，鎔成汁，遂下藥一錢，用桑篦攪三百下，即住。右件藥，入黃芽一兩，汞一兩，同研如粉了。＇即入陰爐中，養二七日，每日用文武火六兩，六時上火不令玲。是日數足放玲，用武火鍛令通赤，一伏時法別行日足，卻入陽爐也。先時將其物燒熱令赤，一斤用一分藥，醋調之，取其物塗藥三五遍，即成至寶也。右件藥，先將前七味細研如粉，入桑柴匱中，養七日後取出，細研如粉。入前二味，同研如粉，依前匱中養二七日後，用文武火鍛之十斤，令銷七斤，即住。玲後取出，先將赤物鎔成汁，即下藥末一錢半，用青竹攪之三百下即住，瀉出成寶也。右件藥於乳缽內，細研如粉，入瓶子中養七日，滿後入二味同前藥，養二七日，用武火鍛之令赤。後用之時，先將其物入甘堝子中，鎔成金汁，後下藥。每斤入藥一錢。將挺池燒熱，下少許油瀉出物，將濕紙蓋之，立成寶也。又白朱黃花團流六兩，好朱砂二兩，細研金芽少許，和朱砂同研，入黃丹六兩，蓋之。臨時訣行，見寶丹砂好者二兩，硫黃二兩，先將黑虎，後成入鶴，頂足傾出，成寶丹用。右件藥出在廣州，白鐵出晉州，瓦子在池州，柳花出舶上，帝女血出武都，青腰使者出在金公山，白腦出在湖南。右件藥入乳缽內，細研如粉，先將瓶子固濟，入前件藥，用瓦子蓋之，如法固濟了。文武火養一七日後，武火鍛之。其火十斤，止七斤已上即'住，其藥成也。先將古錢不限多少，用米醋浸七日後取出，入火內燒三遍。即上藥。其藥用好醋調之，其法別行。右件藥，文武火煮三日後，將熟鐵葉一片，用前藥米醋調之上一遍，如此上蓋此藥了，即住。用鹽花塗之，燒一遍，即得成寶。其法別行。右件物，好醋煮之七日，滿後將其藥出，依前細研如粉，入生血石半兩，醋調之，一依前法。右件藥細研如麵，用酒煮五日，滿後又將藥細研如粉，＂用醋調之，將前件物火內燒令赤，塗藥上了。燒一遍，出一遍，又塗一上藥，又燒一遍。如此五度，即得成寶也。右先將此藥於乳缽中，細研如粉，用好醋調之。先將物燒赤，後上藥，一依火法。若不依火法即不成。上一遍，塗一遍，如此三五度，用鹽洗出，即成寶也。右諸藥末，入匱養三七日，滿後取出，先文武火養七日半，足後即將出其赤物鍋子中汁了，每斤下後著藥二錢，先著半錢，桑木杖攪三十，下一錢半藥，攪二十下，瀉出成寶也。右件藥物等，與臨時法別行。

右用紙一張，浸三日，臼中舂令細熟，即固濟瓶子一，令乾取如法，·即入諸藥。紅礬、大期、玉黃血、金線礬、柳絮礬、難屎礬、、崑崙紫礬等藥，出在廣州。鐵礬出晉州，土碌、銅碌出金公山。帝女血出在武都。自然朱砂，北庭鵬砂，青腰使者，空青，硝石，聖石，黃芽，硫黃，鉛精沙子，毗霜，黃花，醋石，馬牙硝，紅石英，磁石，紫二石英，白石英，黃石英，紫石粉，紅頂，鶴頂，黃芽匱，白虎匱，黑虎匱，黃匱，懸針匱，立制匱，糝制匱，湧泉匱，天生黃芽匱。已上藥物，並使州土者上。水火鼎，純陽鼎，同名。