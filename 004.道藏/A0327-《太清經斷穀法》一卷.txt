取東行松根，剝取白皮，細剉曝燥擣簁，飽食之，可絕穀，渴則飲水。

茯苓削去黑皮，檮末，以醇酒於瓦器中漬，令足淹。又瓦器覆上，密封塗，十五日發，當如餌食。如博暮日三，亦可屑服方寸匕，不飢渴，除病延年。

茯苓、肉桂各一斤，末之，白蜜丸如雞子黃大，日三服，此張常度世法。

茯苓末三斤，白蠟二斤，麻子油三斤，松脂＝一斤，白蜜一蚪。先煎蜜三五沸，納松脂沸，納油油沸，納蠟蠟沸，納茯苓末熟攪勻，丸如李核大，每日服一丸，日可再服，得千歲不飢。

茯苓末三升，白蠟五斤，白蜜三斤，合蒸如炊一石米熟，傾器中丸，丸如梧桐子大，每服十丸，飢者復服十丸，百日後不飢，乃日服一丸，禁雜食。又取茅根檮取汁，和此藥蒸，服之百日後，玉女至。

茯苓末五升，油松脂七斤，白蠟五斤，白蜜三斤，蜀蘇二升，合蒸如炊一石米熟，取出丸，丸如梧桐子大。服十丸，稍增，以不飢為度。十日後服一丸，勿餘食，可飲少酒。此是慈法大師依方施用，於成都將服』道俗蒙濟者多，行道聽講者眾，便可度世也。出《五符經》。

先以水六斗，煮白米四斗令熟，去滓，得四斗五升，置不津器中，澄伶之，細到小麥夠五斤，納中再宿炊。秣米五升，玲暖隨時投之，二三宿視香好，復炊林米二升投之，一二宿。納好蜜一升，攪令勻，乃以精茯苓屑五斤，新絹囊寬結口，納酒中令沒，勿使至底，手授沒令汁得雨，入囊中，封泥二十一日，取出。當服餌先日，作佳食，清潔齋戒，明旦服如彈丸，至暮令盡一斤，小兒可半斤，則終身不飢渴。飲玲水，不可溫飲。！若食穀藥立下。自此以後，日中正服兩丸，至三丸耳。其酒不可自飲。凡酒亦然，至忌。此法以斷穀最勝，久久神靈降傳。凡服食茯苓，切禁食酸物及熱物。

成治木一石，諍洗檮之。水二石漬一宿，煮臧半，加清酒五升重煮，取一石，絞去｀滓，更微火煎熬。納大豆末二升勺天門冬末一升，攪和丸如彈丸。旦服三丸，日一。或山居遠行代食，耐風寒，延壽無病。此崔野子所服法，天門冬去心皮也。

成治术一石，水一石，煮之稍益，至三石水盡消爛，絞去滓，銅器中煎熬，大豆屑作餅，圓二寸。日食三枚，納口中良久令消，勿頓吞之，則斷穀而長生。

成治术二石，以水三石煮之稍益，至十石五蚪許，乃絞去滓，出著銅器中，納白蜜五升，松脂五斤，棗膏五斤，攪和微火煎如精。服一丸如雞子大，日三，不飢，除百病長生。松脂用成鍊者。

术一石，吹咀著釜中，煮三沸出汁。又以水二石，熟煮令爛。乃合向汁，納青粱米屑一升，白蜜五升，微火煎如精，日食二餅，如常不飢，氣力不散，長生。

术一石吹咀之，以水二石煮耗，又以水一石，煮一日令爛，去滓，更煎，納稻米末三升，盥一升，豉半升，煮米令熟，出納銅器中，糠火媼令可餅，餅重四兩。先食兩餅，如飢頓食五餅，卻五日食四餅，卻十日食三餅，卻一月食二餅，乃比歲不復食，不飢長生。

术五斤，檮絞取汁，以和茯苓屑三斤，丸如梧桐子，日一中夕各吞三丸，不飢不老。久服，六甲六丁神至，可役使。

以酒服术屑，蒸曝乾，更沒曝，如此九過止。日服三方寸匕，不飢延年。以十一月、十二月、正月、二月採之為佳。凡服术，禁食桃也。

黃精細切一石，以水二石五升，一云六石，微火煮，日一至夕，熟出使玲，手授碎，布囊笮取汁，煎之，滓曝燥檮末，合向釜中煎熬，可為丸，如雞子。服一丸，日三服，絕穀，除百病，身輕健不老。少服而令有常，不須多而中絕，渴則飲水。云此方最佳，出《五符》中。

取黃精檮捩，取汁三升。若不出，以水澆笮取之。生地黃汁三升，天門冬汁三升，合微火煎減半，納白蜜五斤，復煎令可丸。服如彈丸，日三服，不飢美色，亦可止笮取汁三升，湯上煎可丸，日食如雞子大一枚，日再服，三十日不飢，行如奔馬。天門冬去心皮。

取黃精根一石，洗刮淨，以水二石煮之。又以五升醉煮令味盡，笮取汁密盛漬之。更煮滓亦令熟，取汁合二汁，澄取上好者，納銅器中湯上，煎如飴末，熬大豆，丸如精。服一雞子大，日三，不飢，百日走及奔馬。亦可以熬胡麻代豆，亦可加米為精，香美止飢，出《五符》中。以冬日及春二、三月採佳，凡服黃精，禁食梅果等。

常以二月、九月採葉，切乾治服方寸匕，日三，亦依黃精作餌法服之，導氣脈，強筋骨，治中風，跌筋結肉，去面皺，好顏色，久服延年神仙。

乾天門冬十斤，杏仁杳升檮末，蜜搜，服方寸匕，日三夜一。甘始所服，名曰仙人糧。

天門冬三石，去心皮，鑄笮取汁一石。微火煎得五升，出浮湯上，納白蜜一升，熬胡麻屑二升，合和煎攪勿息，令可丸，以大豆卷屑餅，圓三寸，厚半寸，日服一枚，百日不飢，肌肉潤澤，延年。亦可加地黃汁三升合煎。此方云最佳，出《五符》中。

天門冬剝去皮，熟鑄納釜中，微火上煎，納大豆末四分之一，合黃可餌食，如雞子三枚，止飢美色。以二月、八月採為佳。凡服天門冬，禁食鯉魚。

胡麻肥黑者，取無多少，簸治蒸之，今熱氣周褊，如炊頃便出曝。明旦又蒸曝。凡九過止。烈日亦可一日三蒸曝，三日凡九過燥訖。以湯水微沾於臼中檮，使白復曝燥，簸去皮熬使香，急手檮下龐筏。隨意服，日二三升。亦可以蜜丸，丸如鵝子，日服五枚。亦可飴和之，亦以酒和服，稍稍自臧，百日無復病，一年後身面滑澤，水洗不著肉。五年水火不害，行及奔馬。抱朴子云：江束本無此方，惠帝永安元年甲子歲洛亂，人得之。余以永興二年八月一日寓，以為要祕。

取九蒸者一石，加茯苓三斤，合蜜丸，服如上，得力速。

取成蒸者一斗二升，茯苓二十四兩，澤瀉八兩，檮三萬杵。每服如渾丸，日三。亦可密丸，可預作從軍。入山涉水，不令疲瘦，遇食便食。無所禁忌。

取生胡麻一石，撻去上皮，蒸之一日，曝乾檮之，溉釜中一石五升水，復蒸令水減五升，下飯以寫木盤中，悉以湯沃之。加麥馨屑一升，孃作糖，卒時淋汁煎之，三分餘一。又銅器湯上煎令可丸，服如雞子大，三丸，百日肌肉充盛，壽命無窮。初服胡麻飢極者，五日中作一頓白米粥食之，漸至十日，又作。久久則都斷。凡服胡麻，禁食腥穢、生菜。若下痢不止。煮乾蘇葉飲之。

稻米四升，真麝香四兩，合和攪之。如炊一石米，頓飽食，可支四年。

杏子五千枚，檮碎，取白汁二蚪許，煮取八九升，以漬稻米一升，或五升，勿令多，檮出蒸之氣出上。以胡粉末一分，投杏汁中攪和。又以搜飯，更蒸盡汁止，熟如棗脂狀。宿作米食，明日食之。可供兩人，亦可百日，一年不飢。後欲下藥，飲葵羹汁則去也。

粳米、黍米、小麥、大麻子，熬大豆各五合，入白蜜一斤，煎一沸，玲水中丸，丸如李子，一頓吞之，則終身不飢。一方無黍米。出在《五符中》。

青梁米一升，赤石脂三斤，合和以水漬之，令足淹，置溫處，三二日上生衣，檮丸之，大如李子，日食三丸，則不飢渴，即飲水，可以遠行，千里不倦。出《五符》中。

梗米一石，以水漬之二十一日，可作粉曝乾。取作粥，一升粉可三作粥。取支一日，氣力不臧，顏色如故，身輕目明。

成治大麥屑三升，上蜀蘇一斤，熱湯五升，合膏沒麥，曝令乾，微熬黃香，復納湯曝盡汁止。乃細磨筏，納甘草、木屑各一斤，茯苓屑二斤，鹽一升，合和，水服二方寸匕，日三四，渴者更服至五合。若遇飯菜蔬，便食之，元禁。在處若遇危厄荒飢，可服，終身不飢，延壽。

大麥一石，蜀蘇膏三斤，水四升為湯，納膏湯中膏消，初飽食後，稍進，不飢，除寒熱，延年。

取大豆種必生者三升，手授令光明，市體暖。先美食竟，乃頓吞之，可解五十日，百日不飢，渴則飲水，勿餘食。欲去之，服熱粥二升，豆即下。一法：每向日再拜，一服一升，於口中展轉嚼，乃咽之。日三。明日乃分一升為三過，小兒則半之。又赤豆肉吞二升，至三升，亦支一歲。又取大豆黃末三升，一頓服，亦可十日、五日不食。後欲去，當服葵莖灰方寸匕，即服猜膏及酪蘇，亦下。

先嚼蠟大如傳暮，極令柔，乃內琦氏肥棗，并合嚼之，即皆消而咽之入腹。止熱除病，斷穀。又旦食一方寸蠟，辟一日。

桑檔黑者，曝乾檮之，水服三合，日三，則不飢。

牛蘇、羊蘇、松脂、蠟蜜各三斤，合和煎，食之，支三年不飢。

天門冬末一升，松脂一升，蠟蜜各一升，合和煎，可丸如梧桐子大。日一中暮服三丸，如彈丸，即不飢美色。此亦云崔文手中秘方。天門冬去心皮。

凡服守中藥，斷穀後，不可食雜物。若渴，即得飲少玲水耳。後脫欲還食穀者，當先服葵子湯下藥，乃可食也。初食日作一合米粥，日三。二日後日二合米，又三日後日五合，又三日後七合，又三日後日一升，如此一月後，乃可復常。

葵子一升，堵膏一斤，以水五斗，煮取二升，去滓，稍稍服之，須樂下盡乃止。亦可合米作薄粥飲之，蜀蘇亦佳。

葵子、消石分等末，以粥清服方寸匕，日再，十日藥去盡，乃可食穀。亦可各取一升，以米三升煮取一升，日三。

大麻子研碎，煮令熟，飲五升取下。亦可合作薄飲，每令食肥滑物為善。