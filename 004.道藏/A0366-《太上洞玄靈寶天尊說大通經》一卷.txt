先天而生，生而無形；後天而存，存而無體。然而無體，未嘗存也。故曰不可思議。

靜為之性，心在其中矣；動為之心；性在其中矣。心生性滅，心滅性現，如空無相，湛然圓滿。

大道無象，故內攝於有；真性無為，故外不生其心。如如自然，廣無邊際。對境忘境，不沉六賊之魔；居塵出塵，不落萬緣之化。致靜不動，致和不遷。慧照十方，虛變無為。

有法悟無法，無修解有修。包含萬象體，不罣一絲頭。