右九天譜錄後符訣，一十七字右上清百一十道君諱。東嶽天玄，諱始風，字玉昌義光。東方青帝，歲星虛皇子，青帝玄光長玄府，服青帝之精，詠真文三通。南嶽天□，諱開明，字吁喚代。南方赤帝，熒惑星虛皇子，赤帝天元長生府，服赤帝之精，詠真文三通。西嶽天虛，諱明皇，字瓇林。此諱屬下符。西方白帝，太白星白藏子，白帝元曜長壽府，服白帝之精，詠真文三通。北嶽元真，諱濟啟，字孟瑰冰琅。北方黑帝，辰星虞彊君，黑帝元明玄宮府，服黑帝之精，詠真文三通。中嶽華陽，諱孟𤤠，字林丘。太上中央黃帝，鎮星陽精君，黃帝元陽府，服黃帝之精，詠真文三通。右解杖中五符真訣，解靈寶策符字。爓明靈威仰洞浮極炎赤飄弩通班元氏含樞紐上金昌開曜魄寶黑節靈會隱侯局寶諱真訣訣解子。右三十三字，並是五方正寶諱。秘名無處不用，所以書符為轉者，東行呼東方真諱，無所不辟，南行呼南方寶諱真名，無所不辟。解傳上真符字法度，應得道之人，不度中仙也。出赤書上篇。右解靈寶策符字。貸諱宗(女丑丑)，鼎諱(門勾)，碑諱破胴，晃諱張虎，由共諱玄風。右是靈寶三部錄上五方魔王姓真名，法度宿有玄名，東華紫宮中青錄上者，得道之人，不傳中仙道士。若行東方者，口陰呪青天魔王姓名，除凶去殃。若南行者，亦爾。四季月行者，呪中央。若西行，喚西方姓名。若北行，喚北方姓名。五方行來書亦爾。輕傳者，有風刀之考也。洞玄文，九天真，三五隱，十四言，二七去六八。前生胎化，流金元國，未盛身德，已係神仙。暫過五苦庭，前身有宿緣，虛亭設中素，願度八難身，蕩除穢濁氣，相與戲上真。六度生梵跡，至真出虛玄。空洞嚮雲霄，仰秀十極賓。形受天尊相，遼遼造登賢。此三部八景符真訣，度宿有仙名者，不妄傳不信之人，有風刀之考。三部八景錄三十二天寶書，法應度得道之人，不傳下仙。自非萬劫輪轉，善緣今生，眾不見此寶訣。可擇其人而傳。傳必得其人。真訣出經卷中。右三部八景符，合九十六符。訣出小劫卷中。又太上三天合同七寶鎮靈十字，是八景後大符真訣。大明化仙，迴元解惡。魂通剛正，萬惡伏諾。司命定生，皇神安魄。若有凶犯，悉付玄霍。太一變六合，五神輔泥丸。七積滅三塗，血尸塞下關。三衿對帝真，拔斫胞樹根。丈人號神宗，同心元素君。天皇入太清，五老奉符文。世世登羽宮，重華日中軒。元王始明精，固我本命門。保弼運綠氣，歸上谷下玄。玄景映形神，朝濟太上輪。日月併玉衿，年隨二晨分。丹書玉堂內，位為無上君。左鐫羽臺子，右提金顏仙。