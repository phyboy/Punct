上清《道德》並《黃庭經》、《養生要集》，人能依此，去萬病，通上清神仙。凡服氣法，存心如嬰兒在母胎，十月成就，筋骨和柔。以冥心息念，和氣自至，呼吸如法，咽之不飢，百毛孔開，入息不擁滯，常取六陽時食生氣，氣力日增。

夜半子時，服九九八十一。平旦寅時，服八八六十四。食時辰時，服七七四十九。正中午時，服六六三十六。哺時申時，服五五二十五。黃昏戌時，服四四一十六。夫服氣，舌須玄，玄須依門戶出入。鼻為天門，服氣魂魄歸天門；口為地戶，服氣魂魄歸地戶。《黃庭經》曰：百穀之實土地精，五味外美邪魔腥。玉池清水灌靈根，子能修之補命門。欲獲長生，從鼻入口出，即為順氣。修依此，真心不輾，下卻三尸，舍榮去愛，日漸成功，然始近道。凡真人本性幽閑，用心清雅，發言合道，心行無瑕，漱咽靈津，腹中百味自足，通三焦，理正氣，氣自周遍，大通五藏，骨髓堅溢。夫道為萬氣之主。道者，氣也。氣為精門，人若守精，如屋有人，其量百世；人若無精，如屋無人，禍及其世。氣者，保於精。精者，氣也。精氣兩全，是曰真人。人有三丹田：上丹田泥丸腦，赤帝子卿，字元先；中丹田心，真人光堅，字子丹；下丹田嬰兒谷玄，字元陽子，氣精門也。三宮各有三神，神舒氣漏，氣漏精泄，精泄即神喪。精者妙物，真人長生根。長生根者，氣之位。精全氣全，精泄氣泄。唯精與氣，須保全真。先賢至道，愛氣保精而能長生。夫色動於情，制不自由，安能固哉此一傾危，如山崩海竭。山者，氣之寶，寶者，腎也。腎為命根，根無精則葉痿，葉痿則枝朽，枝朽則身枯矣！思欲再生，焉能救也。凡入氣為陰，出氣為陽，此二者服日月精華。氣者，虛無；虛無者，自然無為；無為者，心不動也。外無求，內自然安靜，安靜則神定，神定即氣和，氣和即元氣自至，元氣自至即五藏滋潤，五藏滋潤即百脈通流，百脈通流即津液上應，津液上應即不思五味，無飢渴，延年卻老。氣化為血，血化為髓，一年易氣，二年易血，三年易脈，四年易肉，五年易髓，六年易筋，七年易骨，八年易髮，九年易形為真人。煉九還已通，神仙玄妙，不可具載。

束方青牙，青牙者，肝。服食青牙，飲以朝華。朝華，上齒根也。以舌表舐唇，漱而咽之。南方朱丹，朱丹者，心。服食朱丹，飲以丹池，丹池者，下齒根。以舌表攪齒根，漱而咽之。西方明石，明石者，肺。服食明石，飲以靈液，靈液者，唇裹津。以舌攪齒七匝，漱而咽之。北方玄滋，玄滋者，腎。服食玄滋，飲以玉飴，玉飴者，舌。以鼻導引元氣，入口呼吸而咽之。中央戊己，昂昂太山，太山者，守精也。服食精氣，飲以醴泉。醴泉在齒根玄膺前，華池在舌本下，一名玉英，又名金梁，已上漱而咽之，各三通也。凡服氣法：常以夜半子時寅時起，正衣冠，以金梁叩玉英，調華池，漱醴泉及靈液，縮鼻還之，上至頭，下引入口中，變為玉泉，引氣至於舌根，咽而送之，令喉中嗚，腹中嗚，引氣入丹田，如兒生能啼，謂長生根也。飢食自然氣，渴飲華池漿，使長飽也。

精是吾神，氣是吾道。畜精養神，飲氣芳香；謂嬰兒在胞中。幽隱握陽形固，陰成其形；謂煉精補腦，一名煉漱滿津液，口中五味皆至。朝食暮食陰，五藏生靈芝玉英，視人從表知裹，神儀清朗。須仰排水藏，覆排食藏，次倚壁翹一足，拳兩手，以舌攪口中，候津液滿口，即想氣咽入臍，至腳為度，徹視腸胃，指能吹燈，謂九九八十一，天地之終始。能煉九還，即血化為精，精化為筋，筋化為玉，玉變仙骨。此得自然目視千里，得之為身之秘寶，延年卻老，乘雲駕鶴，登仙可翹足而待之。非其氣像，不合道者，勿傳。謂泄漏靈文，傳之非道，九族受殃。凡咽氣用力，閑口舉舌，令舌下空，名咽元氣。日日臧食，朝朝進氣，時時飲好酒一杯，謂初學人，天地之問，聖人在其中，得其道也。不智、不道、不仁在其中，得其殃。立天之道日陰與陽，立地之道日柔與剛，立人之道曰仁與義。天地含精，萬物化生，道不可以情求，不可以語詁，萬物任天，歸乎自然矣。

聖人欲得長生，房中之事能殺人，我命在我，有萬病者皆由恣意，不知保惜。今人唯知服藥，不知愛保精髓。保精髓者，以致延命。飲玉泉即玄液也。稟八尺之質，含萬有之心，生命之器，靈秘長生之術，如寶守之，安神煉形，履水不溺，入火不焚，謂氣運於內，神應於外，淘煉五藏，吐納補瀉真元。

用呬為瀉，呼為補夫肺，兌之氣，金之精，其色白。肺主魄，化為玉童，長七寸，白獸。其神存，其形全。肺合大腸，上主鼻。多怖懼，魄離肺也；不耐寒，肺薄；顏色鮮白，肺無他病；大腸嗚，氣擁也；頻噓不祥。肺主七官京門。立秋日，平旦面正西坐，嗚天鼓七通，飲玉泉漿，三咽，瞑目正思，兌宮白氣入口，吞之三，則童神安，百邪不能殃，兵刃不能害，延年益壽，謂補瀉神氣，安息靈魄。

用呵為瀉，噓為補夫心者，離之氣，火之精，其色赤。其神朱雀，化為玉女，長八寸。欲安其神而全其形，合乎中和。心合小腸，主血脈，上主舌。血擁驚舌，不知味；心亂多噓。心主九宮驚門，和而形全。立夏日，平旦面向南端坐，叩金梁九通，漱玄泉，三咽，精思注想，吸離官赤氣入口，三吞，以補靈府，離玉女，神平體安，百殃不害，神至靈也。

用噓為瀉，吹為補夫肝，震之氣，木之精，其色青，肝主魂，其神如龍，化為二玉童，一青一黃。各長七寸，一負龍，一持玉漿。欲安其齡，合乎太清。肝合乎勝理，上主目，目熱肝傷也。肝主春用事，含春精氣，萬物繁茂，順陽之道。立春日，常以寅時面向束，平坐，叩齒三通，閉氣七息，吸震宮青氣，三吞之，致二童肝，養精之妙也。

用呼為瀉，呵為補夫脾者，坤之氣，土之精，其色黃，像覆盆。其神如鳳，化為玉女，長六寸。合太陰，上主口，顏色濕潤無他也。脾無定位，寄王四季，各一十八日。清旦正坐中官，禁忌五息，嗚天鼓七，吸中宮黃氣，入口吞之，飲玉醴以致其妙。人稟天道，經營正氣，守我房中之精，保命得長生。存想華池，飲玉液，和氣相勝，百脈調暢，閉息精源，含真卻老，此名守真長生祕訣。腎藏圖用吹為瀉，咽為補夫腎，主精，坎之氣，其色黑。其像圓，一名而曲。其神如白鹿，化為玉童，長一尺。萬物治其精，順其志，全其真，合乎太清。腎合骨，上主耳。腰不能伸，腎玲。立冬日，面北向，平旦坐，嗚金梁五通，飲玉泉三，吸玄宮黑氣吞之，以致玉童之撰，神和體平，而能長生矣。

用嘻為瀉，噓為補夫膽，金之精，水之氣，其色青。其神如龜，化為玉女，長一尺，其神勇。膽合膀胱，顏貌青，無其他。常以孟月端坐，正思北玄，吸黑氣入口，九吞，飲玉泉之漿，氣之致也。喜怒損性，一展樂傷神，神傷侵命，損性害生，養性以生氣，保神以安心，氣平，體和，精全心逸。此煉真秘言，靈寶長生之訣。夫氣為身之主，主之者守精。精是身之至，道通神仙；精是命根，保精重氣而能長生，道之宗也。人自失道，非道失人。凡服氣，靜室安坐，寂然瞑目，努腹鼓腮，令氣滿口，即氣腸開，叩齒嚥之，九下為一息。春夏服玲氣，秋冬服暖氣，每夜至五更，即以兩掌掩口，著力掌中，取津液拭摩面，皮光澤，時時含棗蜜湯助之，日日喊食，朝朝進氣，氣即易成。凡修行切勿令人知，人知即我生，我生即名至，名至即禍來，禍來即不安。至道性餘至靜則廉，知之修煉謂之正真。玉不琢不成器，人不學不知道。水性不雜即清，不動即平，謂之真性抱一，閑曠寂然，外無內虛，至道無為，無所不為，虛無合體，自然合真，湛然長久？夫大道法天象地。古人述古，從凡入聖而變仙骨。呼吸陰陽，胎息日月，閉口含虛，合口上下靈液自至，徐徐嚥之。學道之人，服氣猶如世人思食，道即成矣。道法內修，可保全形。全道安神，仙道有異，真人至道，道自依人，人能弘道，非道弘人，氣道高妙而獲長生。凡咽氣皆連三咽，二乾一濕；乾謂雲行，濕謂雨施。順天之道，鼻引氣魂，魄歸天門，口嗜五味，魂魄歸地戶。又云：鼻通玉池上清，口通人門太和，漱滿靈液，五藏清爽。玄妙之道，不遺萬物，萬物自生，氣為百行，自成氣之道。道，其生也若勞，其死也若休，而不休日弊，精用不已日勞，勞即竭，竭即死。所謂純一而不雜，靜一而不變，此養道氣之至。純素之道，與神為一。一，真人所謂自然。氣可以和六腑，寧心神，使得長生。此文不死之道，子有仙相，得吾《氣經》，內有黃庭真人、中華玉女、扶桑大帝，君得之，鏤金書，煉真之秘言焉。