元始天尊在西那玉國七寶城中，琉璃宮內，與諸天仙如常說法。無缺數衆，周匣圍繞。爾時衆中有一仙人，名日上智，作禮前進而白天尊：臣從昔劫以來，屢聞正道，惟報父母恩重，未睹因緣，願聽妙音，為衆演說，欲使來世有所稟修。天尊答曰：汝當靜念在心，我為汝說。天下人民，皆因父母寄胎，誕育而得生身，受炁在胎，其苦無量，懷胎十月，迅速不停，受孕滿時，肢脉俱解。其中非一因以喪身，幼小嬰孩，提携養育，洗洗穢濁，不惮艱辛，寧損己身，欲兒寧處。父母恩重，難報難量。若或有人能為父母多修齋供，廣造真經，讀誦受持，教人遵奉，當知是人及於父母，承此果報，即得長生，給養自然，心靈快樂。或薦亡沒，七七修齋，轉誦靈文，以資魂識，不歷塗毒，便得生天，身詣玉京，神遊金闕。或因父母疾病纏綿，建立道場，修崇道法，其病即愈，平復如常。或因父母險厄囚繫，惡鬼害身，蟲獸為妖，夢寐驚恐，但能恭潔念道修齋，退殄灾殃，消除魘魅，當以降生之日，默念至親生我之恩，精勤齋戒，廣修衆善，以報的切勞。如是等人修持如上，兔墮幽塗，生於正覺。汝當遵奉，宣布教化，持此經典，罔令謗讟，生不信想，獲罪無量。爾時上智及諸天衆既間是語，歡喜踊躍，言我等衆若遇是人，皆當擁護，得受快樂，瞻仰無已。而說頌曰：大慈無上尊，衆生真父母。能說報恩經，聞者皆開悟。有人精受持，不久登仙路。略讀一毫端，稽首天尊去。