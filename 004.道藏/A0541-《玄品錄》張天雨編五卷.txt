太史公曰：道家使人精神專一，動合無形，澹足萬物，其為術也。因陰陽之大順，釆儒墨之善，撮名法之要。與時遷徙，應物變化，立俗施事，無所不宜。指約而易操，事少而功多。予嘗感激以為豈無其人，隱約而不可見，使太史之論不得信於後世。乃發憤求之於古人，由老子而下，若老子徒者，釆其道德文藝而類次之，蓋彷佛得其人矣。昔南華之叔天下道衛，尊孔子而不與。今倣其意，於是集，老子不與，尊之至也。楊子雲曰：孔子文足者也，老子玄足者也。因命題曰：《玄史》。皇道家之權輿博大，真人之軌轍興世立教之法則也。太史公之論定，雨願學焉。乙亥歲秋九月十四日句曲外史張天雨序。