始吾廟食劍嶺所降，清河內傳，落筆雙松，凡所禱者，竟以夢應。然未嘗以籤行於世，今正殿及家慶樓廟吏，率借佗籤為苟且計，如十二真君籤，即青城丈人觀籤，如易卦在家慶，尤無所證。況夫川蜀行祠，祇作朱真人內外籤耳。今吾親考較妙用，上自天文，下至地理，與夫運數之向背，物情之離合者，委嗣子等七人，巧譬善諭，以上中下各作成一百二十籤，以十二時，每時各三十籤，又以五行金木水火土輳成三百六十五籤，以按周天三百六十五度之數，庶幾士之向信者，隨其願力而各有所得焉。九天開化主宰靈應帝君序。

至心皈命禮不驕帝境玉真慶宮，現九十八化之行藏，顯億千萬種之神異，飛鸞開化於在在，如意救劫以生生，至孝至仁，功存者道儒釋，教不驕不樂，職盡乎天地水官，功德難量，威靈莫測。大悲大願大聖大慈九天輔元開化主宰、司祿職貢舉真君、七曲靈應保德宏仁大帝、談經演教消劫行化更生永命天尊。