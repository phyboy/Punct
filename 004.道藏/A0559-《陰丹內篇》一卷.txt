坎天也，陽始生也；離坤也，陰始生也。陽豈無陰，坎之外皆陰也；陰豈無陽，離之外皆陽也。採陰之陽，實陽之陰，守陽之陽，變陽之陰。是故上而從天，下而沙泥，中而平人，皆易其形而乾位成矣？紫廷紅鉍，玉峰瓊漿，丹壺炎光，不失其方，而三峰得矣！必觀其妙，二八為斤，三八為兩，而斤兩平矣！必靜其輻，四十為文，六十為武，而文武備矣！一尺龍泉，兩角倉糾，顯神物也。琥珀拾芥，磁石引針，表神應也。以鉍聚汞，以汞聚神，以神守形，以氣引藥，以藥馴年，以年鍊形，吾道盡矣！得者勿言，言者勿傳，言而傳之，殃及九祖，受考三官。臣解曰：天陽也，始生於坎；坤陰也，始生於離。陽亦有陰，故坎內陽外陰；陰亦有陽，故離外陽內陰。陰丹之訣，唯探陽鍊陽，銷去韋陰，而以為純陽之人。此其法之大率也。從天三爻也，平人二爻也，沙泥初爻也，易其形則變陰為陽；紅鉛初鼎也，瓊漿入藥也，炎光火侯也，得其方則去彼取此。觀妙之法，以斤兩計之，斤為先，兩次之，斤則數少，兩則數多，多不如少之妙也。靜輻之法、以文武煖之，文為先，武次之，文則不暴，武則雖暴而不繁，躁靜各適其事之宜也。龍泉蒼糾，一奇二耦，相繼以成體。耦在上，奇在下，稱物宜也。琥珀磁石，異類一氣，相資以入藥。以陽召陽，以陰召陰，同聲氣也。鉛入絳官，木氣不泄，故曰以鉛聚汞，汞集於身，神乃不散，故曰以汞聚神，抱神以靜，形乃長存。故曰以神守形。先聚其藥，以氣點之，藥隨氣至，故曰以氣引藥。藥入於鼎，精神內守，故曰以藥引年，鍊形不已，變成金骨，故曰以年鍊形。道至於此，無復餘蘊。唯在慎其傳而已！不慎其傳，則九祖之殃，三官之考，非虛語也。臣嘗觀《呂仙黃鼎訣》並傳士安所上《陰丹訣》互有異同，雖云三峰，其實有二。蓋迷其所謂紫廷紅鉛，而以丹壺流砂為之，是其所以喊三而為二者也。今臣之所釋三者，備矣，而其大藥已盡於言，以其當祕之也，故錯亂其辭，如《參同契》云。