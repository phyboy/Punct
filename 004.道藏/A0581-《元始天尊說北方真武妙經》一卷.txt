依日洗身。以月練形。仙人扶起。玉女隨形。二十八星宿。與我合形。靈寶天尊。安慰身形。弟子(眾生)魂魄。五臟玄冥。青龍白虎，隊仗紛紜。朱雀玄武。侍衛我身。急急如律令。身中諸內境。三萬六千神。動作履行藏。前劫並後業。願我身自在。常住三寶中。當於劫壞時。我身常不滅。誦此真文時。身心口業皆清淨。急急如律令太上說法時。金鐘響玉音。百穢藏九地。群魔護騫林。天花散法雨。法鼓振迷沈。諸天賡善哉。金童舞瑤琴。願傾八霞光。照依皈依心。蚤法大法稿。翼侍五雲深。急急如律令太上說法時。金鐘響玉音。百穢藏九地。群魔護騫林。天花散法雨。法鼓振迷沈。諸天賡善哉。金童舞瑤琴。願傾八霞光。照依皈依心。蚤法大法稿。翼侍五雲深。急急如律令元始安鎮。普告萬靈。嶽瀆真官。土地祇靈。左社右稷。不得妄驚。回向正道。內外澄清。各安方位。備守庭。太上有命。搜捕邪精。護法神王。保衛誦經。皈依大道。元亨利真。急急如律令。天地自然。穢氣散。洞中虛。晃朗太。八方威神。使我自然。靈寶符命。普告九天。乾羅答那。洞罡大。斬妖縛邪。萬千。中山神咒。元始玉文。持誦一遍。卻延年。按行五嶽。八海知聞。魔王束手。侍衛我軒。凶穢。道炁長存。急急如太上老君律令天地玄宗。萬炁本根。廣修劫。證我神通。三界內外。惟道獨尊。體生金光。覆映吾身。視之不見。聽之不聞。包羅天地。養育群生。受持遍。身有光明。三界侍衛。五帝伺迎。萬神朝禮。役使雷霆。鬼妖喪膽。精怪亡形。內有霹靂。雷隱名。洞慧交徹。五炁騰騰。金光速現。覆護真人。急急如玉皇上帝律令。寂寂至無宗。虛峙劫仞阿。豁落洞玄文。誰測此幽遐。一入大乘路。孰計年劫多。不生亦不滅。欲生因蓮花。超凌三界途。慈心解世羅。真人無上德。世世為仙家。混元六天。傳法教主。修真悟道。濟度群迷。普惠眾生。消除災障。八十二化。三教祖師。大慈大悲。救苦救難。三元都總管。九天遊奕使。左天罡北極。右垣大將軍。鎮天助順。真武靈應。福德衍慶。仁慈正烈。協運真君。治世福神。玉虛師相。玄天上帝。金闕化身蕩魔天尊。仰啟玄天大聖者。北方壬癸至靈神。金闕真尊應化身。無上將軍號真武。威容赫亦太陰君。列宿虛危分秀炁。雙睛掣電伏群魔。萬騎如雲威九地。紫袍金代佩神鋒。蒼龜巨蛇捧聖足。六丁玉女左右隨。八殺將軍前後衛。消災降福不思議。歸命一心今奉禮。爾時元始天尊於龍漢元年七月十五日。於八景天宮上元之殿。安詳五雲之坐。與三十六天帝。十極真人。無量飛天大神。玉童玉女。侍衛左右。一時同會。鼓動法音。天樂自響。大眾欣然。咸聽天尊說無上至真妙法。是時上元天宮東北方大震七聲。天門忽開。下觀世界。乃有黑毒血光。穢雜之炁。幽幽冥冥。從人間東北方。直上衝天。盤結不散。大眾咸驚。默然不敢議問。時會中有一真人。名曰妙形。威德充備。諸天尊仰。越班而出。執簡長跪。上白天尊曰。況此境清靜。太陽道境。何得有此黑毒之炁。盤結衝上。是何異因。惟願天尊至聖。為眾宣說。絕其疑慮。天尊告曰。汝等妙行。能為眾生發問是由。汝當復坐。靜默安神。吾當為說。天尊曰。下元生人。皆秉清靜氤氳。真一之形悉備三萬六千神炁。扶衛其身。今已陰陽數盡。劫運將終。魔鬼流行。信從邪道。不省本源。諂求餘福。昏迷沉亂。不忠不孝。不義不仁。好樂邪神。禱祭魔法。今為六天魔鬼。枉所傷害。或老或少。或男或女。未進天年。橫被傷殺。本非死期。魂無可託。鬼毒流盛。死魂不散。怨怒上衝。盤結惡炁。汝當自知。於是妙行真人與諸大眾聞是說已心大驚怖。欲請天尊威光。暫降下方。收除魔鬼。救度生人。拔濟幽魂。去離邪橫。大眾懷疑未敢。天尊告曰。不勞吾威神。此去北方。自有大神將。號曰真武。部眾勇猛。極能降服邪道。收斬妖魔。真人上白天尊曰。不審此位神將。生居天界。修何道德。為於神將。天尊告曰。昔有淨樂國王。與善勝皇后。夢吞日光。覺而有娠。懷胎十四箇月。於開皇元年。甲辰之歲。三月建辰。初三日午時。誕於王宮。生而神靈。長而勇猛。不統王位。唯務修行。輔助玉帝。誓斷天下妖魔。救護群品。日夜於王宮中發此誓願。父王不能禁制。遂捨家。辭父母。入武當山中修道。四十二年功成果滿。白日登天。玉帝聞其勇猛。敕鎮北方。統攝真武之位。以斷天下妖邪。真人上白天尊曰。如何得此神將。入於下方。收除魔鬼。救度群生。免遭橫死。日有所益。伏願大慈。天尊遂其所請。天尊乃敕右侍玉童。馳詔真符一道。逕往北方。召其真武神將。其神蒙召。部領神眾。逕往天尊前長跪。臣以奉玉帝敕命。位鎮北方。今日何緣。得睹慈顏。特蒙符召。天尊告曰。吾於上元宮中。大會說法。忽下方黑毒怨炁。衝上天界。大眾咸驚。汝宜往彼。收斷妖魔。拔濟魂爽。真武神將。敬奉天尊教敕。乃披髮跣足。踏螣蛇八卦神龜。部領三十萬神兵。巨虯獅子。毒龍猛獸。前後導從。齊到下方。七日之中。天下妖魔一時收斷。人鬼分離。冤魂解散。生人安泰。國土清平。真武神將。與諸部眾。還歸上元宮中。朝見天尊曰。昨奉教命。往下方收斬妖魔。仗慈尊力。乃於七日之內。天下邪鬼。並皆清蕩。天尊曰。善哉。汝等諸神。得無勞乎。於是真武神將。乃交乾布斗。魁罡激指。上佐天關。而作咒曰：太陰化生。水位之精。虛危上應。龜蛇合形。周形六合。威攝萬靈。無幽不察。無願不作。劫終劫始。翦伐魔精。救護群品。家國咸寧。數終末甲。妖氣流行。上帝有敕。吾固降靈。闡揚正法。蕩邪辟兵。化育黎兆。邪贊中興。敢有小鬼。欲來現形。吾目一視。五嶽摧傾。奉禮咒曰太初太易。無象無形。莫知重濁。執辨輕清。吾於混沌。分其昏明。天得以健。地得以寧。民得以養。物得以萌。邪得以正。神得以寧。三才之內。萬類咸亨。太朴既散。仁義乃興。禮樂既作。姦邪斯行。六誼或失。四民有爭。上不寬恕。下不忠貞。或魔或鬼。或妖或精。恣橫荼毒。干擾生民。全家疾患。累歲官刑。財物耗散。骨肉伶仃。性命枉逝。災禍相縈。穢雜之炁。上達天庭。天尊有命。令與安平。有妖皆剪。無鬼不烹。瘟疫之吏。束手伏膺。鬼精滅爽。邪魔摧傾。吾有十萬力士。五千萬兵。天上天下。從吾降昇。拒我者滅。奉吾者生。惡吾者辱。敬吾者榮。禮吾者壽。非吾者薨。吾有此令。人鬼咸聽。急急如律令。北方玄天。杳杳神君。億千變化。玄武靈真。騰人倒地。驅雷奔雲。隊仗千萬。掃蕩妖氛。雷公侍從。玉女將軍。鬼神降伏。龍虎潛奔。威鎮五嶽。萬靈咸遵。鳴鐘擊鼓。遊行乾坤。收補逆鬼。破碎魔軍。除邪輔正。道炁長臻。天尊告真武曰。自今後凡遇甲子庚申。每月三七日。宜下人間。受人之醮祭。察人之善惡。修學功過。年命長短。可依吾教。供養轉經。眾真來降。魔精消伏。斷滅不祥。過去超生。九幽息對。見存獲慶。天下和平。爾時妙行真人與諸天帝。無量飛天神王。真仙大眾。聞說莫不歡喜踴躍。一時作禮讚嘆功德。我等今日。蒙大法利益。請於人世。救護眾生。令得免三災患難。各各受持。稽首奉行。真武神將。再奉天尊教敕。永鎮北方。奉辭而退。稽首。稽首。皈依無上道寶。當願眾生。常侍天尊。永脫沉淪。稽首。稽首。皈依無上經寶。當願眾生。生生世世。得聞正法。稽首。稽首。皈依無上師寶。當願眾生。學最上乘。不落邪見。