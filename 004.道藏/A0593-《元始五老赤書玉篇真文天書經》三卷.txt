東方安寶華林青靈始老,號曰《生神實真洞玄章》。南方梵寶昌陽丹靈真老,號曰《南雲通天寶靈衿》。中央玉寶元靈元老,號曰《寶劫洞清九天靈書》。西方七寶金門皓靈皇老,號曰《金真實明洞微篇》。北方洞陰朔單鬱絕五靈玄老,號曰《元神生真實明文》。五老玉篇,皆空洞自然之書,祕於九天靈都紫微宮七寶玄臺,侍衛五帝神官,依玄科四萬劫一出。《元始洞玄靈寶赤書玉篇真文》,生於元始之先,空洞之中。天地未根,日月未光,幽幽冥冥,無祖無宗,靈文晻藹,乍存乍亡。二儀待之以分,太陽待之以明。靈圖革運,玄象推遷,乘機應會,於是存焉。天地得之而分判,三景得之而發光。靈文鬱秀,洞暎上清,發乎始青之天而色無定方。文勢曲折,不可尋詳。元始鍊之於洞陽之館,冶之於流火之庭,鮮其正文,瑩發光芒,洞陽氣赤,故號赤書。靈圖既煥,萬帝朝真,飛空步虛,旋行上宮,燒香散華,口詠靈章。是時天降十二玄瑞,地發二十四應,上慶九天之靈奧,下讚三天之寶文。神風既鼓,皇道咸暢,元始登命,太真按筆,玉妃拂筵,鑄金為簡,刻書玉篇,五老掌錄,祕於九天靈都之宮。玉女典香,太華執巾,玉童侍衛,玉陛朝軒,九天上書,非鬼神所聞。天寶之以致浮,地祕之以致安,五帝掌之以得鎮,三光乘之以高明,上聖奉之以致真,五嶽從之以得靈,天子得之以致治,國祚享之以太平。定靈文之妙德,乃天地之玄根。威靈恢廓,普加無窮,蕩蕩大化,為神明之宗。其量莫測,巍巍乎太空。《元始五老赤書玉篇》,出於空洞自然之中,生天立地,開化神明。上謂之靈,施鎮五嶽,安國長存,下謂之寶,靈寶玄妙,為萬物之尊。元始開圖,上啟十二靈瑞,下發二十四應。一者是時無天無地,幽幽冥冥,靈文晻藹,無有祖宗,運推自來,為萬氣之根,空洞結真,氣清高澄,成天廣覆,億欽自玄。二者是時二象分儀,氣流下凝,開張厚載,一時成形。三者是時三萬六千日月一時同明,照曜諸天,無幽不徹。四者是時上聖大神,妙行真人,無缺數衆,朝禮玉庭,旋行太虛,讚誦靈文。五者天發自然妓樂,千百萬種一時同作,激朗雲宮,上慶神真。六者靈風百詠,空生十方,宮商相和,皆成洞章。七者璇譏停關,星宿不行,天無晝夜,四運齊晨。八者紫雲吐暉,流灑諸天,一切萬物,普受光明。九者春秋冬夏,不暑不冰,四氣柔和,枯朽皆生。十者五鎮安立,符圖經文,一時開張,表見玄虛,普教無窮。十一者是時懸下七寶神奇,以散諸地,資生兆民。十二者七寶奇林,一時空生光明,垂應彌覆十天。其十二靈瑞,空生自然,玄圓肇運,表明靈文。地發二十四應,上慶神真。一者是時天氣混沌,未有光明,晨為啟且,四景朗清,天玄地張,成生五行。二者三萬六千日月,於上下同光明，向幽夜照曜無窮。三者青鳥銜書,以告五帝,正天分度。四者,白虎吐金,安鎮五靈。五者青龍奉符,以告水帝，制會促運，江海開張。六者瓊龍銜璽，以獻帝王，安國保祚，五鎮長存。七者鸞嘯鳳唱,飛鳴邕邕。八者羣烏翔舞,飛掀天端。九者蚊龍桶躍,鼓洋淵澤。十者河水停流,魚鱗交會。十一者甘露自生,芝英濟沱。十二者冬不冰霜,枯木並榮。十三者林木禾稼冬夏生華,結實繁茂,無有凋傷。十四者四氣調和,災疫不行,天人悅慶,無有天年。十五者毒贅閉齒,不生害心。十六者獅子猛獸,依人為鄰。十七者天下男女,育聾跛駒,一時復形,無有傷疾,皆得康強。十人者老年反少,少年不老,華容偉貌,精彩光明。十九者烏獸六畜,懷胎含孕,已生未生,皆得生育,無有折傷。二十者婦女懷娃,普天生男。二十一者地藏發泄,金玉露形,散滿道路,無有幽隱。二十二者天震地裂,枯骨更生,沉尸飛魂,並起成人,天下歌唱,欣國太平。二十三者地生蓮華,天人稱慶,莫不欣欣。二十四者五嶽洞開,符經並出,教導天人,是時學者,莫不飛仙。其二十四應,上讚元始之靈圖,欣五老之開明。靈文既振,道乃行焉。天地開張,正法興隆,神風遐著,萬氣揚津。五帝輔翼,驅策天仙,役御神官,運導陰陽。固三景於玄根,保天地以長存,鎮五嶽於靈館,制劫運於三關,建國祚以應圖,導五氣以育民。敷弘天元,普教十方,威靈恢廓,無幽不闊,神奇堂堂,難可稱焉。是時上聖太上大道君、高上玉帝、十方至真,並乘五色瓊輸、琅輿碧輦、九色玄龍、十絕羽蓋、三素流蕾計,諸天大聖、妙行真人,皆乘碧霞九靈流景飛雲玉輿。慶霄四會,三晨吐芳,飛香八湊,流電揚烽,華精灌日,三景合明,神霞煥爛,流時太無。從五帝神仙、桑林千真、獅子、白鵲、虎豹、龍麟。靈妃散華,金童揚煙,五道開塗,三界通津,徘徊雲路,嘯命十天。上詣上清太玄玉都寒靈丹殿紫微上宮,建天寶羽服,詣元始天尊金闕之下,請受《元始靈寶赤書玉篇真文》。於是天尊命引衆真入太空金臺玉寶之殿九光華房。靈童玉女,侍衛左右,九千萬人。飛龍毒獸,備守八門,奔蛇擊劍,長牙扣鐘,神虎仰號,獅子俯鳴,麟舞鳳唱,嘯歌邕邕。天鈞奏其膝蓋,玉音激乎雲庭。上聖五老、太上大道君稽首而言口..伏聞元始革運,玄象開圖,靈文鬱秀,神表五方。天地乘之以分判,三光從之以開明。此大宗之業,可得暫披於靈蘊乎。臣過承未天之先,於大劫之中,殖真於九靈之府,稟液於五英之關,受生乎玄孕之胞,覩陽於冥感之魂,拔領太虛,高步長津,朗秀三會,濯瀾上玄,流景冥華之都,抗志八圓之中,叨受開明之司,過蒙玄師之宗。撫念羣生,悼運流遷,皇道既暢,真亦冥行。私心實欲使雲廕八遐,風灑蘭林,寒條仰希華陽之繁,朽骸蒙受靈奧之津。不審《靈寶五篇玉文》,可得見授,下教於未聞者乎。元始天尊方凝真遐想,撫几高抗,命召五帝,論定陰陽,推數劫會,移校河源,檢錄天度,選擇種人,指拈太無,嘯朗九玄,永無聞聽於陳辭,乃閉闋於求真之路。太上道君啟問不已,元始良久乃垂眄眥之容,慨爾歎曰：微乎深哉,于今所扣,豈不遠乎。此元始之玄根,空洞自然之文,保劫運於天機,鎮五靈以立真。今三天整運,六天道行,雜法開化,當有三萬六千種道,以釋來者之心。此法運訖,三龍之後,庚子之年,雜氣普消,吾真道乃行。今且可相付,當錄於上館,未得行於下世,教始學之人。玄科有禁,不得便傳。君自可詣靈都紫微上宮,視天音於金格,取俯仰於神王也。然後當使得備天文,以總御元始之天也。於是太上大道君、衆真同時退齋三月,詣靈都宮,受俯仰之格。乃知天真貴重,難可即聞,還乃更詣元始天尊,諮以禁戒之儀,遜謝不逮,天顏愍論,靈關廓開,登命五老上真,披九光八色之蘊雲錦之囊,出《元始赤書玉篇真文靈寶上經》,以付太上大道君、高上玉帝、十方至真、諸天大聖、妙行真人。使依玄科,六天氣消,按法以傳。

《東方青帝靈寶赤書玉篇》，上二十四字，書九天元臺，主召九天上帝校神仙圖籙。其下三十二字，書紫微宮東華殿，主召星官，正天分數。其下三十二字，書東桑司靈之館，主攝鬼魔，正九天氣。其下三十二字，書九天東北玉闕丹臺，主攝東海水帝，大劫洪災之數，召蛟龍及水神事。合一百二十字，皆元始自然之書也。一名《生神寶真洞玄章》，一名《東山神呪八威策文》。右少陽之氣，化生太陽三氣丹天，主小劫巳，大劫午運周，赤帝行佩此文度其災。以朱書青繒九寸佩身。右元陽之氣，生九炁青天，寶東方青帝治九九八十一周，則九天炁交，為大劫更始。佩此文則與運推移，度洪災。青筆書文。

右三十二字篆文。右三十二字篆文。右四十字篆文。右四十八字篆文。《南方赤帝靈寶赤書玉篇》，上三十二字，書九天洞陽之館，主九天神仙圖錄金明。其下三十二字，書三炁丹臺，主召星官，明度數，正天分。其下四十字者，主制北酆，正鬼氣。其下四十八字，主攝南海水帝。大運交，洪水四出，召蛟龍水神事。題於西南陽正玉闕，合一百五十二字。皆南方梵寳昌陽丹靈眞老君自然之書也。一名《南雲通天寳靈衿》，一名《九天神呪》，一名《赤帝八威䇿文》右太陽之炁，化生中元，主小劫丑未，大劫辰戍，九天炁交，黃帝行佩此文，防陽九。黃書絳繒三寸佩身。右洞陽之炁，生三炁丹天，寳南方赤帝治九天運周，陽炁激，大劫終。佩此文度災横，見太平。丹筆書文。

右四十字祕篆文。右四十字篆文。右十六字祕篆文。右四十八字篆文。《中央黃帝靈寳赤書玉篇》，上四十字，書太玄玉寳玄臺，主神仙玉簡宿名總歸仙炁。其下四十字，主攝星官，正天度數。其下十六字，主攝北帝，正天氣，檢鬼精。其下四十八字，主攝中海水帝、四泉之水、洪災湧溢之數。召水神及蛟龍事。此文皆題玄都之臺四壁也，合一百四十四字，皆中央玉寳元靈元老君自然之書也。一名《寳劫洞清九天靈書》，一名《黃神大呪》，一名《黃帝威靈䇿文》。右元一之炁，化生少隂七炁素天，主小劫申、大劫酉，大運交㑹，洪災掃天，白帝行佩此文，得過太陽九。白書黃繒三寸佩身。右元皇之氣，生元一黃炁之天，寳中央黃帝治九九運終，陽炁激，隂炁勃，大災涌水，彌天掃穢。佩此文度天災，見太平君。黃筆書之。

右二十四字篆文。右十六字祕篆文。右四十八字篆文。《西方白帝靈寳赤書玉篇》，上四十八字，書九天素靈宫北軒之上，主召仙炁。其下二十四字，題金闕之玄窗，主攝白帝星官，正明天度。其下十六字，主攝六天鬼炁。其下四十八字，主攝西海水帝及水中萬精，召雲龍以防水災。此文皆題九天金闕三圖之舘，合一百三十六字，皆西方七寳金門皓靈皇老君自然之書也。一名《金眞寳明洞微篇》，一名《西山神呪》，一名《八威召龍文》。右少隂之炁，化生太隂五炁玄天，主小劫亥，大劫子，陽炁之極，百六乘九，黒帝行佩此文，度甲申大水洪災，以黑書白繒七寸佩身。右元隂之氣，生七炁素天，寳西方白帝、治九九隂炁涌，陽炁否，九天炁交，爲大陽九之災。佩此文，其行時則宴鴻毛而髙翔，觀洪波於天際也。當白筆書文。

右四十字祕篆文。右三十二字祕篆文。右二十四字祕篆文。右二十四字祕篆文。《北方黒帝靈寳赤書玉篇》，上四十字，出鬱單無量玄元紫微臺北軒之書，主諸眞人神仙圖籙。其下三十二字，是天北元玄斗中書也。主北方星官，正天氣。其下二十四字，主攝天魔北帝萬鬼事。其下二十四字，主攝北海水帝，制水中萬精，召蛟龍以負身。此文皆書北單鬱絶元之臺，合一百二十字。皆北方洞隂朔單鬱絶五靈玄老君自然之書也。一名《元神生眞寳明文》，一名《北山神呪》，一名《八威制天文》。右太隂之氣，化生少陽九炁青天，主小劫亥，大劫子，隂炁勃，天地周，青帝行佩此文，度洪流大水之災。以青書黒繒五寸佩身。右洞陰之炁,生五氣玄天,寶北方黑帝治九九大運交,陰炁勃,陽炁激,九天炁交,為天地大災。佩此文則兔洪流萬厲之中,當朱筆書文。《元始赤書玉篇真文》,上清自然之靈書,九天始生之玄札,空洞之靈章。成天立地,開張萬真,安神鎮靈,生成兆民,匡御運度,保天長生。上制天機,中檢五靈,下策地祇。嘯命河源,運役陰陽,召神使仙。此至真之文,妙應自然,致天高澄,使地固安,五嶽保鎮,萬品存焉。元始刻題上帝靈都之館,累經劫運,而其文保固天根,無有毀淪。與運推遷,混之不濁,穢之愈清,毀之不滅,滅之極明。大有之文,天真所尊,自光真名,帝圖刻簡,昭示來生。斯文隱祕,不得關聞。有得之子,與三氣長存,勤行其法,尅致神仙。但精心躬奉,家國安寧,保命度災,掃諸不祥。天子侯王奉之,致國太平,凶寇自夷,邊域不爭,兆民歌唱,普天興隆。運推數周,正道當行。有得之者,坐招自然。天真妙童,九天所祕,不得輕泄,考罰爾身。

東方安寶華林青靈始老，號曰蒼帝，姓爛，諱開明，字靈威仰。頭戴青精玉冠，衣九炁青羽飛衣。常駕蒼龍，建搗旗，從神甲乙官將九十萬人。其精始生，上號東方青牙九炁之天，中為歲星，下為泰山。其衆如春草之始萌，其光如暉日之初降。下有朝華之淵，上有流英之宮。室有青腰玉女，堂有太上真王。玉女乘九山之獸，真王駕九光神龍，上導九天之和氣，下引九泉之流芳。養二儀以長存，護陰陽以永昌。天致元精於太極，地保山嶽於句芒，神運靈虛于寂臺，人養五臟於曆鋒，所以營溉之者無極，存之者不終。於是迴萬劫而更始，安國祥而方隆，採流霞於上宮，却衰朽而童蒙。爾乃鵬舉九遐，上登玄洞，仰尋太真之靈官，與仙寶而為宗。大哉靈寶，青牙長存，由始老九炁之功。南方焚寶昌陽丹靈真老，號曰赤帝，姓洞浮，諱極炎，字赤嫖弩。頭戴赤精玉冠，衣三炁丹羽飛衣，常駕丹龍，建朱旗，從神丙丁官將三十萬人。其精始生，上號南方朱丹三炁之天，中為榮惑星，下為霍山。其氣如降雲之包日，其光如玄玉之暎淵。下有赤泉之丹池，上有長生之朱宮。室有太丹玉女，屑于太陽三山之上。堂有元衆丈人，駕三角之麟。上導泰清玄元之靈化，下和三炁之陶鎔。今萬物之永存，運天精於南夏，養人精於丹曆。所以採之者無終，營之者永存。於是却凋老於反嬰，易枯朽而茂繁，禳秋霜之落葉，反光華於萬春。爾乃龍眄空洞，鷥翔雲端，忽縱心而豁朗，無塵埃之是戀。宴九天之玄根，開元首之妙門。大哉靈寶，朱丹長生，由真老三炁之勳。中央玉寶元靈元老，號曰黃帝，姓通班，諱元氏，字含樞紐。頭戴黃精玉冠，衣五色飛衣，常駕黃龍，建黃旗，從神戊己官將十二萬人。其精始生，上號中央元洞太帝之天，中為鎮星，下為嵩高山。上出黃氣，下治地門。其煙如雲，徑蒸九天。元精往來，為真如弦。太上無極，下生神靈。其光如飛景之羅朝日，其明如朗月之照幽域。內有玄膺九窗之關，外有醴泉玉漿之池。真人名日子丹。天中黃庭戊己，天倉玉女却死養生。官號曰太帝，總御九天之兵，乘地軸之輦，從六丙六丁。遷賞道功，誅罰魔精。上等自然之和，下旋五土之靈。天地守以不虧，陰陽用之不傾。天氣柔順而無極，人漱曆齒以不零。於是抗虞淵之頹日，反朝霞之始萌，延憎朽之枯悴，革休滅而方清，光顏煒然而還初，為充然而流盈。爾乃虹步八域，上昇雲路，超華萃而凌峙，把天氣而自度。返真仙於太微，極三光而告暮。巍巍乎太虛，可謂停靈運於元祥。妙哉靈寶，黃庭長生，由一炁之永固。西方七寶金門皓靈皇老，號曰白帝，姓上金，諱昌閉，字曜魄寶，二子，日招拒。頭戴白精玉冠，衣白羽飛衣，常駕白龍，建素旗，從神庚辛官將七十萬人。其精始生，上號明石七炁之天，中為太白，下為華陰山。其氣如明月之落於景雲，其光如幽夜之觀於明珠。白龍銜芝草而啟騰，靈真降京體而沾濡。其乃士天之靈澤，上真之瓊腴，氣甘和而淡妙，雖鼎味而不殊。下有玉泉長河，上有流英之樓。室有太上京女，堂有元氣大夫。乘崩山之墜虎，騁雲葷於虛無。上導洪精於士天，下和衆生於靈衡。把雲露於皓芝，飲靈液於龍鬚，叩天池而鳴鼓，收甘津於舌頭。所以存之者若遂，為之者永居，却素髮而玄黑，反枯朽而嬰孩。爾乃鳳舞景漢，朗嘯清虛，枕雲岫而練神，養精和於太初，收真人而為友，焉知榮辱之所如。大哉靈寶，明石長生，由七炁之娛。北方洞陰朔單鬱絕五靈玄老，號曰黑帝，姓黑節，諱靈會，字隱侯局，一字肘光紀。頭戴玄精玉冠，衣玄羽飛衣，常駕黑龍，建皂旗，從神圭癸官將五十萬人。其精始生，上號玄滋五炁之天，中為辰星，下為常山。其氣如飚風之激於炎林，其光如流星之墮於洪波。煎玉飴於龍鼎，汲玄炁於天潮。下有長生之淵，中有太上之家。室有夜光玉女，服雲林之翠羅，乘雲虬以啟真，駕鹿輦於天河，逍遙取道於玄元之根，保和始生於九玄之阿。上導五帝之流痕，下拯生生之衆和，護二儀而不傾，保掌命以永安。天致元精於太玄真人，養六府於齒牙。所以為之者長存，用之者壽多，漱神津於元首，含淳和而弗華。於是迴陽光之西傾，還冥夜於東陵，却衰枯而絕煙，反童稚而方昇，鼓雲池而鬱勃，見儵欻而龍騰。友真人以為好，與靈仙而高登，其德洪矣，焉有能勝。大哉靈寶，玄滋長生，由五氣之興。元始五老出五帝真符，以度五帝人，天光開陽，出此文玄都宮。召宣符更生守靈寶天文。道士吞之,靈氣鎮肝,生育精寶華九葉神,為役使通靈致神仙。右上始天光文,出青帝真文篇,以安東方九眾之天。青帝受此文以鎮東嶽,封一通九靈洞室,四萬劫一間。道士命屬東嶽,青書鋒繪佩身。并本命日朱書,向東服之九枚,直符吏區更生隨符入腹肝藏之府,九年皆生青精寶華九童,光映于形外。又當青書鋒文,內神杖上節中,衣以神衣,青腰玉女九人侍衛。勿不精,有考吏。召直符日目中守靈寶天文。道士吞之,靈氣鎮心,生丹精寶華三葉神,為役使通靈致神仙。右上陽明文,出赤帝真文篇,以安南方三眾之天。赤帝受此文以鎮南嶽,封一通南霍之阿,四萬劫一聞。道士命屬南嶽,赤書黃繪上佩身。并本命日朱書,向南服之三枚,直符吏祝昌中隨符入腹心府之中,三年皆生赤精寶華三童,光暎于形外。又當赤書黃繒,內神杖次青帝下節中,太丹玉女三人侍衛。勿不精,有考吏。召四方直符守靈寶天文元中央正吏。道士吞之，靈氣鎮脾，生黃精寶華十二葉神，為役使通靈致神仙。右總靈文,出黃帝真文篇,以安中央一系之夭。黃帝受此文,天眾中開運,應轉輪此文,始見天關停輸,無有晝夜。元始收其本文,還於上元之為,黃帝中嶽則闕此一文。今所以書於舊經者,為使存之不絕。四帝共典衛於上宮,無正吏可守。道士命屬中嶽,自可黃書白繒佩身。并本命日朱書,向王服之十一,無吏可隨,然十二年亦生黃精寶二重於脾藏之中也。又黃書白繪神杖次赤帝下節中。道士所以偏︙此文者,值以有黃帝生人,使以應天之炁,雖爾,亦闕無守吏。勿不精,有考吏。召直符曲正守靈寶天文。道士吞之，靈炁鎮肺，生白精寶華七葉神，為役使通靈致神仙。右光元靈文,出白帝真文篇,以安西方七乘之夭。白帝受此文以鎮西嶽,封一通於金穴九披洞中,四萬劫一閱。道士命屬西嶽,白書黑繒佩身。并本命日朱書,向西服之七枚,直符吏辱曲正隨符入腹肺府之中,七年皆生白精寶華七重,光映于形外。又當白書黑繒,內神杖次黃帝下節中,太素玉女七人侍衛。勿不精,有考吏。召直符尹豐守靈寶天文。道士吞之，靈氣鎮腎，生玄精寶華五葉神，為役使通靈致神仙。右通明文,出黑帝真文篇,以安北方五乘之夭。黑帝受此文以鎮北嶽,封一通於玄陰洞室,四萬劫一閱。道士命屬北嶽,黑書青繒,佩身。并本命日朱書,向北服之五枚,直符吏尹豐隨符入腹腎府之中,五年皆生黑精寶華五重,光暎于形外。又當黑書青繒,內神杖次白帝下節中,太玄玉女五人侍衛。勿不精,有考吏。五帝真符,上精在天為五星,中精在人身中為五臟,下精在地為五嶽。故三元之炁,各有所屬。天無五文,三光不明。人無五文,無以立形。地無五文,五嶽不靈。五帝真符,以元始同生,舊文今祕於玄都紫微宮,侍真五帝神官五億萬人。諸天皆一月三朝真文,有火水陰陽官考,禁於漏泄。元始天尊封於神杖之中,常以隨身。所以爾者,祕掌天真,不欲離身形須臾爾。元始神杖,用靈山向陽之竹,令長七尺,總七節,上下通宜,以五符次第置其中。空上一節,空下一節,以應天象地也。道士隱學,書文置東方,則東嶽仙官至。長齋百日,精思靈寶尊神,則天真下降,給青腰玉女九人,取東嶽神仙芝草,不死之藥。青帝鬼魔遠舍九萬里二方凶勃惡獸毒螯,皆不生害心,反善仁人。長齋修行二十四年,身得神仙。但佩此文,亦得尸解,轉輸成仙。國土東方及春三月有災,欲使東鄉安鎮,當赤書青石上,鎮東方九日,災自滅,凶逆自消。一方仁人,蒼龍來翔,善瑞自至,國土太平。書文佩身,卻諸禍殃,身無橫患,常與神明相當,保國寧家,享福無窮。道士書文置南方,則南嶽仙官至。長齋百日,精思靈寶尊神,則天真下降,給朱陵玉女人人,取南嶽神仙芝草不死之藥。赤帝鬼魔遠舍八萬里,一方凶勃惡獸毒螯皆不生害心,反善仁人。長齋修行二十四年,身得神仙。但佩此文,亦得尸解,轉輸成仙。國土南方及夏三月有災,欲使南鄉安鎮,當朱書赤石上,鎮南方八日。災自滅,凶逆自消。一方仁人,善瑞顯明,鳳凰來遊,白鸞飛鳴,天人歌詠,欣國太平。書文佩身,萬災不生,禳凶卻穢,坐致神靈,福慶無窮,延年長生,家致興隆,國祥安寧。道士書文置中央,則中嶽仙官至。長齋百日,精思靈寶尊神,則天真下降,給黃素玉女十二人,取中嶽神仙芝草不死之藥。黃帝鬼魔遠舍十二萬里,中央凶勃惡獸毒螯皆不生害心,反善仁人。長齋修行二十四年,身得神仙。但佩此文,亦得尸解,轉輸成仙。國土中央及四季月有災,欲使中國安鎮,當朱書黃石上,鎮中央十二日。災自滅,凶逆自消。四方和睦,善瑞日生,麒麟來歸,白虎遊庭,國豐民富,普天安寧。書文佩身,萬災不經,身康氣強,五官清明,長保家圓,永亨利貞。道士書文置西方,則西嶽仙官至。長齋百日,精思靈寶尊神,則天真下降,給太京玉女六人,取西嶽神仙芝草不死之藥。白帝鬼魔遠舍六萬里,西方凶勃惡獸毒贅皆不生害心,反善仁人。長齋修行二十四年,身得神仙。但佩此文,亦得尸解,轉輸成仙。國土西方及秋三月有災,欲使西鄉安鎮,當朱書白石上,置西方六日。災自滅,凶逆自消。西方自歸,善祥自集,靈獸飛軒,金雀銜符,氏老歸賓,國寧民休。書文佩身,神明交遊,災不加身,與五帝同禱,子孫昌熾,世享王侯,與善因緣,何慮何憂。道士書文置北方,則北嶽仙官至。長齋百日,精思靈寶尊神則天真下降,給太玄玉女五人,取北嶽神仙芝草不死之藥。黑帝鬼魔遠舍五萬里,北方凶勃惡獸毒螯皆不生害心,反善仁人。長齋修行二十四年,身得神仙。但佩此文,亦得尸解,轉輪神仙。國土北方及冬三月有災,欲使北鄉安鎮,當朱書黑石上,置北方五日。災自滅,凶逆自消。北方自賓,善瑞日昌,地藏發泄,金玉露形,天人歌詠,國富民豐。書文佩身,萬災消亡,壽同天地,福祿光亨,所向所求,莫不利貞,子孫昌盛,世出賢明。元始施安靈寶五帝鎮宮宅上法,以施於上學好道之士,不行凡庶。奉此法,師弟子對齋九日,以上金五兩,五帝紋練五匹,以誓五老上帝,舉盟五嶽而受文。然後以佩身,施安所住如法,將招大福於自然,度凶厄於窮年,安國寧家,享祚無窮也。

太上洞玄靈寶召伏蛟龍虎豹山精八威策文,與《元始玉篇真文》同出於赤天之中,挺自然之運表,明太空之靈象,開三圖以通真,演五行於玄府,運四氣以應神,鎮玉篇以固劫,保地於元根,命靈策以制魔,吐神祝以遐震,施八威以正度,嘯五帝以召龍。是故關機乘之以不傾,五嶽保之以長存,山河得之而不淪,人神受之而無窮。太上大道君受之於元始天尊,賞籙於上三天玄都紫微上宮。依玄科,四萬劫六天氣消,真道當行,有其人依科,以傳三天太上召伏較龍虎豹山精八威策文,此是赤精受天炁後,其文明於南丹洞靈橭林之下。某年某月某日,靈寶赤帝某君,佩元始上三天太上大道君制六天總地八威策文,召天下神,攝地束靈,封山呼雲,制河上龍,承師某帝某甲元始之章。某州郡縣鄉里,洞玄弟子某嶽先生女人,某嶽道士某甲,本命某辰,年若干歲,某月生,太歲某子某月朔某日子,謹於某氣天中,請太上靈寶八威策文三牒文,太上所傳黃帝,合封為策,以出俯仰之式。九天太素陽生符,元始付太上丈人,其文在赤書後劫,見日宮之陽。玄都紫微宮舊格，丹書白素，方五寸，清齋百日，入室思日精，含而吞之，與日同壽，天地俱存。思靈念真，形自能飛。存濁炁於口，符即出而死也。一名生真券，一名八威龍書。女吞此符後，生為男身。三天太玄陰生符,元始以付太上大道君,其文在赤書後二劫,見月之上館。玄都紫微宮舊格,黑書黃繒,方五寸,清齋百日,入室思月精,含而吞之,與月同壽。道士欲尸解者,黑書木刀劍,抱而卧,即為代人形而死矣。行此宜精,他念穢濁于口,符即出,身即死。此符一名化形券,一名九陰靈書,男人吞此符後,化為女子。此二符,陰陽二氣,日月之精,自不精身苦志,慎輕服御,惟清齋合式,即能無窮。九天玉真長安神飛符,出元始青明上光氣後赤書四劫,見於三天北元玉關之上。玄都紫微上宮舊格,朱書白素上,以佩身,履大陽九、大百六,大劫之交,洪災三會,佩之千毒不加身,過水火之難,得見太平,為聖君種民。其文今封南霍石碩,四萬劫一出。三天真生神符,出元始通景玄光氣後赤書五劫,見於玄都玉京上館。玄都紫微上宮舊格,黑書黃繒上,以佩身,履小陽九、小百六,小劫之交,萬災四充,佩之千害不加,身過萬癘之中,得見太平,為聖君種民。今封北單廣靈洞室石碩之中,四萬劫一出。二符,太上大道君受於元始天尊,以傳西王母,元始五老始生五帝,天元分度。東方九炁青天,天有九元,九元運闕,周迴三十二覆。晝夜三十日,天炁一交,一十二交為一度。三百三十度,諸天為王於木,青帝用事。寅卯之年,青帝真人下世,教化太山,度九人以補仙官。其方其年,禾稼豐熟,災不行,兵火息止。三千三百度青炁勃,黃炁否,陽數之九九者,天之極,謂小陽九；六天乘上,百宮受會,謂小百六。此天炁勃於火宮,巳午之年,疫炁流行,五穀豐而無食民。九千九百度,青炁激,黃炁食,陽數九九,謂大陽九;六天炁返,百官收炁,謂大百六。此天炁激於金宮,申酉之年,禾稼摧折,兵病並行,疫炁彌天,人獸得過,萬中遺一。其時當有青帝神人,乘青龍,齎符命太山制天炁。得佩此符,則免此災。南方三炁丹天,運關三百三十度,諸天炁王於火,赤帝用事。巳午之年,赤帝真人下世,教化霍山,度三人以補仙官。其方其年豐熟,國安民盛。三千三百度赤炁勃,白炁否,此則赤帝小陽九、小百六,天炁勃於土宮,辰戌丑未之年,四炁驅除,兵災流行,土中生火,金玉自然,天下樵枯。九千九百度赤炁激,白炁食,此赤帝大陽九、大百六,天炁激於水宮,亥子之年,火精絕滅,萬里無煙,洪災至天,人獸得過,萬中遺一。其時當有大烏東南而飛,赤帝神人乘朱鳳,齎符命霍山制天炁。得佩此文,則免此災。中央一炁黃天,運關三百三十度,諸天為王於土,黃帝用事。辰戌丑未之年,黃帝真人下世,教化嵩高山,度十二人以補仙官。其年中國大豐,四方安平。三千三百度黃炁勃,黑炁否,此則黃帝小陽九、小百六,天炁勃於金宮,申酉之年,土霧障天,晝夜不別,七年而解,障炁行,人獸疫死,三分遺一。九千九百度黃炁激,黑炁食,此黃帝大陽九、大百六,天炁激於木宮,寅卯之年,九土崩陷,民無立踵,萬疫驅除,萬無遺一。其時當有黃帝神人,乘黃龍,齎符命中嶽制天炁。得佩此文,則免此災。西方七炁素天,運關三百三十度,諸天為王於金,白帝用事。申酉之年,白帝真人下世,教化華山,度七人以補仙官。其方其年豐熟,國土安,人民盛。三千三百度,白炁勃,青炁否,此則白帝小陽九、小百六,天炁勃於水宮,亥子之年,金玉化消,橫尸填於江海,人民相啖,海成血川。九千九百度白氣激,青炁食,此白帝大陽九、大百六,天炁激於火宮,巳午之年,金石自消,兵災驅除,人獸滅種。其時當有白帝神人,乘白龍,或乘白虎,齎符命華山制天系。得佩此文,則免此災。北方五炁玄天,運關三百三十度,諸天炁王於水,黑帝用事。亥子之年,黑帝真人下世,教化恆山,度五人以補仙官。其方其年,五穀豐熟,禾不種自生,兵不興,人民安。三千三百度黑炁勃,赤炁否,此則黑帝小陽九、小百六,天炁勃於木宮,寅卯之年,禾稼傷死,五穀大貴,水涌河決,洪水流天,人民飄尸,骨血分離。九千九百度,黑炁激,赤炁食,此黑帝大陽九、大百六,天炁激於土宮,辰戌丑未之年,江河枯竭,海底生塵,人民烏獸焦死無遺。其時當有黑帝神人,乘玄龍,齎符命恆山制天炁。得佩此文,則免此災。五方運關三十二覆,九千九百度,周五方之炁,皆上運元始青陽之炁,迴轉靈寶玄都玉山中關,周迴諸天日月星宿十空之外,九億九萬九千九百九十九度。天炁反一劫之災,天地萬生山川江海金石人民一時化消。當此之時,天地改易,儵欻之間,非所如何。有佩靈寶玉文,乃可即得更生始分之中,正如睡眠之頃爾。自非此文,莫能致之。陽炁則轉天關,陰炁則轉地機,九河之口,水之盈縮,皆應天分,度會亦如之。故陽數之九謂之陽九,陰數之八謂之八災。天地運度,人亦同之。靈寶玄都玉山,處於上天之中,七寶之樹,垂覆八方,有十方至真尊神,妙行真人,朝衛靈文於玉山之中,飛空步虛,誦詠洞章,旋行玉山一匝,諸天稱善。五億五萬五千五百五十五億重道,五億五萬五千五百五十五億萬無鞅數,至真大神,當靈寶大齋之日,莫不稽首遙唱玉音,諸天伎樂,百千萬種,同會雲庭。當此之時,真樂乎哉。天地大劫之欲交,諸天至真尊神、妙行真人,下遊五嶽,遙觀天下至學之人,洪流滔天,皆以五龍迎之,上登福堂,令得與元始同沒同生也。東方九炁青天下元小陽九小百六,出靈寶青帝下元符命,下東嶽,制九炁青天分度,出此文以度學者人身。其文九千年一出東嶽。五帝符，並依五方色書之。東方安寶華林青靈始老帝君，出下元符命。小陽九巳,小百六午,其年大災驅除,以此文固天炁,安國存種民,度陽九百六之會。青書白繒。東方九炁成青天中元大陽九大百六,出靈寶青帝中元符命,下東嶽,制天分度,【度】學者身。其文九千年一出。大陽九申,大百六酉,其年天災激,林木禾稼,一時消滅,驅除兆民。出此文以固天炁,安鎮存國,以度種人大災出,青書白繒。東方九炁青天上元大劫之周,天地改易,出靈寶青帝上元符命,下東嶽,以固青天元始之炁,其文九千年一出。大劫交周,天地改易,金玉山海,人民鳥獸,一時消滅,天地溟涬,無復光明,以此文故固天元始之炁。佩之皆即得化生始分之中,刻書金札以佩身。南方三炁丹天下元小陽九小百六,出靈寶赤帝下元符命,下南嶽,制三炁丹天分度,出此文以度學者人身,其文九千年一出南嶽。南方梵寶昌陽丹靈真老帝君,出赤帝下元符命。小陽九辰戌,小百六丑未,其年土中生火,金玉自然,天下燋燒,萬民自死。出此下元符,固天炁,禳此災,度陽九百六之會。赤書黑繒。南方三炁丹天中元大陽九大百六,出靈寶赤帝中元符命,下南嶽,以回赤天分度,度學者身。其文九千年一出。大陽九亥，大百六子，其年火精消滅，萬里無煙，洪水四出，天災蕩民。中元出此文，固天炁，禳此災。赤書黑繒。南方三炁丹天上元大劫之周,天地改易,出靈寶赤帝上元符命,下南嶽,以回赤天元始之炁。其文九千年一出。大劫交周,天地改易,金玉山海,人民烏獸,一時消滅。天地溟涬,無復光明。以此文固天元始之炁,佩之皆即得化生始分之中,刻書金札以佩身。中央一炁黃天下元小陽九小百六,出靈寶黃帝下元符命,下中嶽,制一炁黃天分度,出此文以度學者人身。其文九千年一出中嶽。中央玉寶元靈元老帝君,出下元符命。小陽九申,小百六百,其年土下出霧,障氣障天,晝夜不分,七年除民。出此下元符,固天炁,禳此災,度陽九百六之會。黃書青繒。中央一炁黃天中元大陽九大百六,出靈寶黃帝中元符命,下中嶽,制天分度,度學者身。九千年一出。大陽九寅,大百六卯,其年山間丘壟,土地陷沒,民無立踵。中元出此文,固地炁,禳此災。黃書青繒。中央一炁黃天上元大劫之周,天地改易。出靈寶黃帝上元符命,下中嶽,以固黃天元始之炁。其文九千年一出。大劫交周，天地改易，金玉山海，人民鳥獸，萬物一時消滅，天地溟涬，無復光明，以此文固天元始之炁，佩之即得化生始分之中，刻書金札以佩身。西方七炁素天下元小陽九小百六，出靈寶白帝下元符命，下西嶽，制七炁素天分度，此文以度學者人身。其文九千年一出西嶽。西方七寶金門皓靈皇老帝君，出下元符命。小陽九亥，小百六子，其年金玉化消，人民水居，飄尸洪流，血為海川。出此下元符，固天炁，禳此灾，度陽九百六之會。白書赤繒。西方七炁素天中元大陽九大百六，出靈寶白帝中元符命，下西嶽制天分度，度學者身。其文九千年一出。大陽九巳，大百六午，其年金石自消，兵灾蕩民。中元出此文，固天炁，禳此灾。白書赤繒。西方七灾素天上元大劫之災，天地改易，出靈寶白帝上元符命，下西嶽，以固白天元始之炁。其文九千年一出。大劫交周，天地改易，金玉山海，人民烏獸，萬物一時消滅，天地淇津，無復光明。以此文固天元始之黑，佩之即得化生始分之中，刻書金札以佩身。北方五黑玄天下元小陽九小百六，出靈寶黑帝下元符命，下北嶽，制五黑玄天分度，出此文以度學者人身。其文九千年一出北嶽。北方洞陰朔單鬱絕五靈玄老帝君，出下元符命。小陽九寅，小百六卯，其年洪水四出，水災連天，人民流散，死者無遺。出此下元符，固天炁，禳此災，度陽九百六之會。黑書黃繒。北方五炁玄天中元大陽九大百六，出靈寶黑帝中元符命，下北嶽，制天分度，度學者身。其文九千年一出。大陽九辰戌，大百六丑未，其年天地枯旱，江海竭乾，海底揚塵，人民燋死，萬無遺一。中元出此文，固天炁，以禳此灾。黑書黃繒。北方五炁玄天上元大劫之交，天地改易，出靈寶黑帝上元符命，下北嶽，以固玄天元始之黑，其文九千年一出。大劫交周，天地改易，金玉山海，人民鳥獸，萬物一時消滅，天地溟涬，無復光明。以此文固天元始之炁，佩之即得化生始分之中，刻書金札以佩身。元始五老三元玉符，與《靈寶玉篇真文》大劫、小劫符命，同出太玄都玉京山紫微上官。此文固天三元之炁，以禳大小陽九、大小百六、大小劫會之災，度學者之身。玄都宿有金名，皆得見此文。佩之得免大灾，為聖君種民，皆白日昇天，上朝玄都上宮。功德未備，即得尸解，轉輪成仙，隨運沉浮，與真結緣。元始靈寶五老尊神、諸天帝皇、妙行真人常以正月、三月、五月、七月、九月、十一月，一歲六會於太上三天靈都宮元陽紫微之臺，集筭天元，推校運度。諸天各下天帝、太乙使者、日月星宿、三部三官考召，五嶽四瀆河海大神，周行天下，糾察功過，搜擇種人。當此之月，天下、地上莫不振肅，執齋持戒，尊奉天真。學者以其月隨科修齋，功記三官五帝，列名上天，六年剋得拜謁太上，七祖皆昇福堂，神靈佑護，萬災不干。

元始靈寶西北天大聖、眾至真尊神、元極大道上帝、真皇老人，常以月一日，上會靈寶玄都西北玉山紫微上宮，奉齋朝天文，校地上人鬼功過。其日勑北斗，下與三官考召、四部刺姦，周行天下，糺察兆民，條列善惡，輕重上言。其日有奉修齋直，不犯科律，三官除罪，列名玄都，萬神衛護，得為種民，犯惡為非，移名地官。元始靈寶北天大聖眾、至真尊神、无極大道、太上老君、靈寶妙行真人，常以月八日，上會靈寶玄都北上玉山陰元臺，奉齋朝天文，校地上兆民簿錄年命筭籍。其日劫北斗司殺鬼，下與八極司隸，周行天下，司殺善惡功過，輕重列言。其日犯惡為非，移付地官，執心奉齋，不犯科律，三官削除罪名，三天記上仙錄，告下天神地祇侍衛營護，萬災不干。元始靈寶東北天大聖眾、至真尊神、妙行真人、元極大道、太上萬度萬生神皇、上玄老、元靈老君，常以月十四日，上會靈寶玄都玉山通陽青微宮，奉齋朝天文，校天下學道年月功過及鬼神之事。其日勑太乙使者，下與北酆都伯使者，周行天地，司察人神功過深淺，列言上宮。有修齋立德，即勒錄九天，記名仙籍，鬼神隨功進秩，人鬼有犯，移還鬼府。元始靈寶束天大聖眾、至真尊神、太清玄元上三天元極大道、無上玄老、太上老君、太上丈人、皇上老君、皇上丈人、青靈上真天帝君、天帝丈人、太帝君、太帝丈人、九老仙都君、九氣丈人、百千萬重道氣、千二百官君、太清玉陛下、東極老人、青華大神、上相司馬青童、金闕後聖帝君、真陽始青神人、靈寶九仙君等，青和玉女、主仙玉郎，常以月十五日，上會靈寶太玄都玉山青華玉陛官，奉齋朝天文，共集校定學仙人名功過深淺，其日天帝自下。天帝自下者，日月星宿、天上天下、地上地下、五嶽四瀆、河海神靈，莫不慘然俱下，周行諸天地上，察校學士兆民功過輕重，列言青宮。其日修齋奉戒，則五帝保舉，上言東華，生死為仙，勑下三界神靈侍衛，千災不干。有犯科律，移付地官。元始靈寶東南天大聖眾、至真尊神、元極大道南上赤帝、丹臺老子、太和玉女、長生司馬、好生君、司命、司錄、南極度世君、萬福君，常以月十八日，上會靈寶太玄都玉京山洞靈元陽之綰。奉齋朝天文，共集校等人民祿命長短，區別善惡。其日勑太乙八神使者，下與三官考召，周行天下，司察天人善惡，列言丹臺。其日有修奉靈寶真經，燒香行道，齋戒願念，不犯禁忌，則司命長生司馬注上生簿，延算益命，勑下地官營衛佑護，列為善民。有違科犯戒，減筭縮年，移付地官。元始靈寶南天大聖眾、至真尊神、元極大道南上老君、丹靈南極真人、太和玉女，常以月二十三日，上會靈寶太玄都玉山洞靈丹臺，奉齋朝天文，集校人民簿錄，區別善惡。其日勑天一，下周行地上，司察兆民功過輕重，列言靈寶洞靈丹臺。其日有修奉靈寶真經，燒香行道，齋戒願念，不犯科禁，則司命勒名生錄，勑地祇營護，福慶日隆，萬願如心。有違科犯禁，削除生籍，移名鬼官。元始靈寶西南大聖眾、至真尊神、元極大道天皇老人、南極元真君、洞陽太靈君，常以月二十四日，上會靈寶太玄都玉京朱宮，共集考校三官、九府、五嶽、北酆、泰山二十四獄罪刑簿目，鬼神天人責役輕重之事。其日勑北辰，下與三官考召、北部刺姦，周行天下，覆校諸司廉察萬民善惡，列言朱宮。其日有修奉靈寶真經，燒香行道，執齋持法，則北辰列言善功，上宮記名，削除罪錄，得為種民。有違科律則長充鬼役，不免三塗五苦之中。元始靈寶西天大聖眾、至真尊神、元極大道、西華金堂玉仙真母、金闕後聖上相帝君、四極真人，常以月二十八日，上會靈寶太玄都玉京金闕七寶宮，奉齋朝天文，共集推校日月星辰分度，並得道人名。其日太一下歷，校天宿周行，學人善惡，列言金堂。其日月星宿、璇璣玉衡，皆慘然俱會天關之門。凡為學者，能修齋奉戒，思仙念道，為太一所舉言，書名仙簿，得為真人。有違科犯法，三官所糺，移付地官，長為罪民。元始靈寶下元天大聖眾、至真尊神、無極大道、下元玄黃洞淵洞靈萬仙、五帝四司真人，常以月二十九日，上會高皇天太玄都玉京黃房，奉齋朝天真，筭校五嶽四瀆河海水帝、地靈神鬼之事，萬民罪簡深重。其日遣中太乙，下與三官九府九部刺姦，周行五嶽三官水府，條正鬼事，司人功過，罪簡所由輕重，列言玄都。其日有修奉靈寶真經，燒香行道，執齋奉戒，則為三官九府所保，列言善功，削除罪簡，上名三天，神明衛護，千災不干。有違科犯禁，移名地官，長為罪民。元始靈寶上元天大聖眾、至真尊神、无極大道上下中央四面八方太上無為大道諸君丈人、最大至尊、無上無巔無極無窮普照普察無量洞明最上正真無鞅數道氣、無先寥廓無端混沌無形虛無自然太上、無根冥寂玄通大智慧原、正一盟威太上無為大道、道中之道、神明君、無上元初萬萬億億數無鞅數道德諸君丈人、太上道德君、道德丈人、無上萬生君、萬生丈人、無上萬氣君、萬氣丈人、無上萬元君、萬元丈人、無上萬福君、萬福丈人、鴻保天神諸君丈人、玄元老君、太清玄元上三天元極大道、元上丈人、太上三氣君、太上老君、太上丈人、太清君、太清丈人、太玄上一君、太玄丈人、中黃正一君、中黃丈人、太元君、太元丈人、太始君、太始丈人、太初君、太初丈人、太素君、太素丈人、太虛君、太虛丈人、太一君、太一丈人、太儀君、太儀丈人、太平君、太平丈人、太淵君、太淵丈人、天帝君、天帝丈人、九老仙都君、九老丈人、玉曆君、玉曆丈人、九氣君、九氣丈人等，百千萬億億億萬萬數元鞅數萬重道氣君、道氣丈人、千二百君、千二百官丈人、太清玉陛下、太上玉真君、玉真丈人、五仙君、五仙丈人、九靈君、九靈丈人、太清十二真君、十二真丈人、二十四神人君、二十四神人丈人、太清三十六真君、三十六真丈人、五氣君、五氣丈人、陰陽生炁君、生炁丈人、上上太乙君、太乙丈人、皇天太上帝、无極太上元君、太上元君丈人、太元一君、太元一君丈人、神寶君、神寶丈人、真寶君、真寶丈人、天寶君、天寶丈人、靈寶君、靈寶丈人、元神君、元神丈人、元真君、元真丈人、元靈君、元靈丈人、天皇老君、天皇丈人、南極老君、南極丈人、黃神老君、黃神丈人、黃老君、黃老丈人、太和君、太和丈人、太上皇真道君、皇真丈人、上古天師君、天師丈人、萬道父母、萬德父母、天地父母、神仙所出、神仙所聚，東王公、西王母、日君、月后、五星真君、五星皇妃、璇璣玉衡星真君、眾仙、天官、大神等，常以月三十日，上會靈寶太玄都玉京七寶紫微官。奉齋朝天真，萬帝眾神，諸天諸地，集筭校大劫、小劫、大小百六天地運度，料別善惡，學道應得神仙人名。其日遣上太一下。上太一自下，其中諸天星辰日月璇璣北斗慘然俱下，與五帝五嶽四瀆江河淮濟水帝九部刺姦，三官考召、地上神祇，周行天下，司察善惡功過輕重，列言上天。其日有修奉靈寶真經，修齋戒，燒香念道，為太乙所舉，列言善功，則名上仙簿，勑地神營護。有違科犯戒，移名付地官，長為罪民。太玄上宮北帝，常以庚申日，制天民三尸魂神，條人罪狀，上奏帝君。當此日，能修齋奉戒，晝夜思神，則三尸不得上天言人之罪，地司奏人善功，列言帝君，太一歡喜，即記名左契，長為種民。太玄上宮至真尊神，常以甲子日，遣大一中臺大使者下，周行諸天諸地，檢校神祇，驅散雜俗鬼精。當此日，能設齋燒香，中臺大使者皆條善功，奏上三天上帝，上帝即除為監天，領地上鬼普神王者，書名玉曆，長為真人。太玄上宮高真大神，常以立春之日，會諸尊大聖仙人於太極上宮，筭校玉札金名，應得神仙之人，列奏靈寶玄都上宮。太玄上官太素真人，常以春分之日，會諸仙官於崑崙瑤臺，校定靈寶真經學者，功業輕重，列言靈寶玄都上宮。太玄上宮五帝，常以立夏之日，會諸仙人於紫微宮，校定學者功過，列言靈寶玄都上宮。太玄上宮天上三官，常以夏至之日，會於司命上宮，校定兆民，算會簿錄，列言靈寶玄都上宮。太玄上宮五嶽諸真人，常以立秋之日，上詣中黃老君於黃房靈庭，會諸仙官，檢校天下神圖靈藥，列言靈寶玄都上宮。太玄上官上皇大帝，常以秋分之日，上登上清靈闕太微之館，會靈寶尊神、太上五老君、北極真公、八海大神，集算天下兆民罪錄，功過輕重大小，列言靈寶玄都上宮。太玄上宮陽臺真人，常以立冬之日，會論仙官玉女於靈寶陽臺之上，校學道簿錄名目輕重深淺，列言靈寶玄都上宮。太玄上宮天真眾仙，常以冬至之日，上詣方諸東華青宮，會於東海青童金闕上相至真大神，校定眾仙名錄，列言靈寶玄都上宮。八節之日，是上天八會大慶之日也。其日諸天大聖尊神、妙行真人，莫不上會靈寶玄都玉京山上宮。朝慶天真，奉戒持齋，旋行誦經，各遣天真威神，周行天下四海八極，五嶽名山學人及得道兆庶，糺察功過輕重，列言上宮。其日諸天星宿，日月璇璣，地上神祇莫不振肅。凡是修齋持戒，宗奉天文，皆為五帝所舉，上天右別，書名玉曆，記為種民，告下三官神靈侍衛，門戶整肅，萬災不干。至學之士，三界司迎，神仙度世，上為真人。為惡犯戒，司考所糺，移付地官，長為罪民。五老靈寶五篇真文，元始天書，生於空洞之中，為天地之根，靈尊妙貴，法教威嚴。三元開張，德冠諸天。一十四德，皆以三元齋之，貴行標於高稱。一者其德如太空，無形蕩蕩，為無始之宗。二者其德如虛元，無中生有，有中歸無。三者其德如大道，威靈恢廓，為神明之寶。四者其德如天，澄清高虛，廣覆無邊。五者其德如地，開張廣納，無毫不載。六者其德如三光五曜，諸天普受光明。七者其德如高真，敷演玄教，為天中之尊。八者其德如神人，廣度一切，普受自然。九者其德如太玄，清開廣置為神仙之都。十者其德如雲雨，一切萬物，普受其蔭潤。十一者其德如風，一切萬物受其施泄。十二者其德如四時，一切萬物，受其生成。十三者其德如泰山，保固元祚，安寧神器。十四者其德如大江，蕩蕩無礙，莫不開容。靈文妙重，斯一十四德，其德如之巍巍高範，量難可勝，垂蔭福流，萬劫無窮，開明元化，莫不由焉。靈寶五篇真文，施一十四福，福報如之。一者形神澄正，不受眾橫，永離痛惱，身無疾病。二者萬魔降伏，五帝所敬，地祇侍衛，心端神定。三者上聖玄監，天神記名，右別簿錄，削死上生。四者德慧長新，役使鬼神，舉向所欲，坐招自然。五者神童玉女，侍衛身形，出入遊行，所在司迎。六者天災賓伏，福慶日臻，門戶昌熾，道德日隆。七者門族端偉，世世安寧，中外享慶，潤流無窮。八者五帝所舉，上補真人，三界司迎，項負寶光。九者塵垢普消，表裹明鮮，身香體潔，淨如金剛。十者志無不剋，願無不從，適意所欲，洞達無窮，心聰體聖，神明交通。十一者為諸天大聖尊神、妙行真人、五嶽飛仙，一切所宗。十二者功成德滿，道報自然，身生羽服，白日昇天。十三者功德之大，上延七祖，解脫三塗，五苦八難，上昇天堂，受仙南宮，下流種孫，世世興隆。十四者功言一切蠢飛蜎息，已生未生門內六畜，普皆延年，宗奉靈文，修齋供養。斯功至重，德報自然，三官記識，無失毫分。影響相酬，其理甚明。二篇德福二十八條，出玄都紫微宮上元格中，至真學者行之德也。玄都紫微宮中元格。靈寶真文，見眾真修齋奉戒，朝禮天文，有一十二念。一念精進苦行，不犯經戒，每事尊法。二念道尊德貴，法化高大，心所希願。三念悔謝眾罪，無所隱匿，整心修敬，每以盡節。四念願求神仙，得見真君，免度厄世，身覩太平。五念度諸苦難，三惡之道，五災之中。六念願得飛行，駕乘雲龍。七念為億曾萬祖，上世父母，宿考解散，免離徒責，上昇福堂。八念家中大小，同學之人，福慶日昇，善念日生。九念普為一切人民，後世子孫，厄中得免，居危獲安。十念畜牧已下、一切眾生，蝖飛蠢動，及得喘息有生氣者，普蒙惠澤，恩潤覆護。十一念志遠榮華，姦祆雜俗，邪諂假偽，祆孽鬼神，精魅雜法之術。十二念使鬼役神，收攝邪姦，天人無害，普離眾惡，三災九厄，十苦八難，剋獲上仙，白日昇天，仙度之後，與道念同。此一十二念，發自然天心，大慈之德，功懋諸天。舊儀係靈寶中元篇目，在玄都宮。玄都紫微官中元格，施一十二念，而有一十二報。一者身體剛強，軀形安寧。二者名聲遠著，一切之人，願所欲聞。三者為諸天大聖尊神、妙行真人所見愛敬，日月星宿所惠，仙聖所宗，地祇所仰，鬼神所畏。四者世間萬姓敬奉，稱為真人，吉無不利，慶載永安。一切蠢動，希為橋梁，千精萬邪，妖偽鬼神，一時消滅，舉響從心。五者謂之所詣，出入行來，吏兵衛身，天官導從，地神奉迎。六者制伏天地一切鬼神，坐致天廚玉女侍衛。七者驅馳六甲，運走星辰，訶役三皇，走使鬼神，行來坐起，飲食臥息，天神侍護，地神直衛。八者所在住止，方圓三千六百里中，妖偽雜俗，姦詐魍魎，一時消減。九者交遊上道，提攜仙人，浮遊五嶽，出入民問，無敢疾傷。十者斬邪破敵，不教自行。十一者壽骨日生，仙道日成，道成德滿，白日昇天。十二者得與上聖諸君丈人為友，昇入無形，與道合同。此十二報，施德所延，上帝所貴，坐要自然。二篇施念獲報二十四條，出玄都紫微官中元格中，至真學者行之德也。玄都紫微宮下元格。靈寶真文，明見眾真奉齋，朝禮天文，有一十二恩。一者解上世之考，及見世之罪。二者致福卻禍。三者來生卻死。四者招財致祿。五者宜後世子孫。六者福延先亡。七者見世興隆。八者與天地結親。九者交友真人。十者卒得上仙，白日昇天。十一者仙度之後，上昇道堂。十二者一切普福，為世橋梁。其一十二恩，皆精行所致，德感天真。玄都紫微宮下元格。靈寶真文，明見眾真奉齋，朝禮天文，有一十四功。一為上世，二為子孫，三為居世，四為居山，五為修道，六為求仙，七為眾官，八為治民，九為眾生，十為世間，十一為天，十二為神，十三為人，十四為一切萬物。齋直上聖之法，清虛簡素，棄穢來真，上應列星，中應人情，下副物心。聖者見之謂之聖，仁者見之謂之仁，智者見之謂之智，賢者見之謂之賢。元始置法，為眾道之尊，上帝之所，修來者之橋梁也。二篇施恩置功二十六條，出玄都紫微宮下元格中，至真學者行之德也。元始自然赤書玉篇真文，開明之後，各付一文安鎮五嶽。舊本封於玄都紫微宮，眾真侍衛，置立玄科，有俯仰之儀。至五劫周末，乃傳太上大道君、高上大聖眾、諸天至真，奉修靈文，敷演玄義，論解曲逮。有十部妙經三十六卷、玉訣二卷、以立要用，悉封紫微上宮。眾真並以上合天慶之日，清齋持戒，上會玄都，朝禮天文，誦經行道，上讚元始自然之章，中和三元洞明之氣，下慶神真大慈之教。道在則尊，唯清為貴，故齋戒存其檢行。當其齋日，諸天大聖尊神、妙行真人、日月星宿，皆會玄都玉京之臺紫微上宮，持戒朝禮，旋行誦經。諸地上五嶽神仙真人、四海水帝、北酆三官、三界地祇，一切神靈，莫不束帶肅然持齋，尊道重法，以崇天真也。其儀典格式，具出靈寶中金紫格，有左右陰陽考典賞。靈寶真文，以赤明開玄之始，號曰空渾赤書景皇真文。天地分判，天號之靈，地號之寶，故曰靈寶。至黃帝五劫下教，度得道之人，令得昇玄矣。