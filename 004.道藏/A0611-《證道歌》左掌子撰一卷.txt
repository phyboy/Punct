夫求仙飛升，雲騰羽化者，先須明真一。真一者，道也，道者，元也，元者，人之元黑也。氣生萬象，人稟元氣而生。《道經》云：道沖而用之。《玉京山經》云：沖虛太和氣，吐納流霞津，胎息靜百關之道。《黃庭經》云：『呼吸元氣以求仙，象嬰兄在母胞，中之用也。』元氣多狀，卒不可知。所以上聖修經訣，《龍虎》、《參同契》、《道德經》五千言，眾仙歌及《陰符》、《遊璣》、《玉房》等篇，或為頌，或為詠，或為符，或為記，如此之法，皆說胎中之旨，教後學同歸大道，玄妙豈可直言。所以聖人留訣意旨，多作迴文，託金石而言，為鉛為汞；或云朱砂水銀而說。今之人未曉其由，不測聖意，而妄作有為。燒丹鍊藥，服之而望長生，通仙道，遠矣！又愚人不能覽胎教，豈能知聖訣仙經淺深！古歌日：鍊藥須通訣，玄關祕古經，還丹功若畢，天駕五雲迎。鬼谷先生言：聖人雖學，聖假學而成，聖非自然也。夫子言：吾非自然，學而得之。《法華經》云：有人於虛空中造宮殿，未必為難。三元真人日：未有不學此道，而能雲飛羽化者。《法華經》云：如人掘井者，先去上黃土，漸見黑泥，即知水近。魏伯陽日：訣不虛造，道不虛行。只如進士登科，皆久處深山幽谷之中，修習其業，業成方登科第，名列金榜。求仙尋其本源，必得其趣，如人揣著。問曰：此訣與何物是親？答日：夫道與氣親，某物是以智慧測之，即揣著問也。夫尋道復與何物是親。答曰：道與氣親，且魚以水為命，魚出水而死；人以氣為命，氣竭人亡。氣是人之母，人是道之子。《西昇經》云：道養母，養母之道名日孝道。道母者，則其黑是也。眾仙之母，人身之母，人身之中備有之。昔晉朝豫章西山昊許等一十二人，同孝養其道母，後一十二人於晉元康年中，皆養道成，至今壇跡尚存，豈虛言哉1夫學道君子，欲求長生道，不離身中元氣。古歌日：勿妄作凶。又云：萬般別理，徒為苦辛。《道經》云：修之於身，其德乃真。又云：留之於身即生神，施之於人即生人。除此外，別無所為。又外鉛外汞，外石外金，四黃八石。草木等，並非神仙藥物。余修證道一十五首，以示後來，推而行之，得願同歸無為大道。

流轉金精養萬神，自然不死得長生，莫學世人貪慾樂，役役終成一聚塵。

無名無狀強而名，一身精氣神最靈，靈藥不干他外物，陰陽相制必當成。

天地為爐藥在身，陰陽不測謂之神，元氣飛霜成九轉，還丹本是太和津。

春夏秋冬日一移，龍虎參同運坎高，乾坤晝夜施交泰，子午中分十二時。

鍊藥須知神運火，莫把世問薪炭燒，三花猛焰君身有，徒自驅馳日月消。

黃芽黃芽應鐘律，天地藏之號真一，但向華池御得春，萬物含胎始花實。

三日庚生兌戶開，黑金呸出白銀胎，九六春夏施三五，七九秋冬往復來。

木中急火甲青龍，水底藏金庚白虎，天地造化在三神，測得陰陽方可睹。

三足圖形一寸分，陰陽脫出象乾坤，鼎中不用金銀鑄，初九潛龍變化門。

道言有之以為利，又說無之以為用，無形之形一氣中，但還本生歸本種。

太和周身名日流，元陽氣圓象之珠，三田上下乾坤位，蠹籥興風轉戶樞。

子欲長生氣為母，流轉三元清臟腑，世問金石皆陰質，朽骸須鍊陽丹補。

元氣修身化萬神，子自有之莫問鄰，呼吸華池流上景，天道開為不死身。

寶丹九轉固精田，徑上泥丸使命全，神仙空寂超三界，蛻身解化似蛇蟬。

坤象車兮寄地方，坎水為河玄武鄉，得其道者上為皇，失其道者下為光。夫道之學，八素真氣上朝泥丸，八素真氣凝乎瓊宮，化成無上神仙。道在人身之中，不用外求之矣！