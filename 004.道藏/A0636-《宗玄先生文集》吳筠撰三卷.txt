宗玄先生文集經名：宗玄先生文集。唐吳筠著。三卷。底本出處：《正統道藏》太玄部。參校版本：《全唐文·京玄先生文集》。宗玄先生文集三卷共20頁唐代道教學者吳筠撰。三卷，收入《道藏》太玄部。本書為吳筠詩文集。卷首有唐禮部侍郎權德輿序，簡述吳筠生平，據稱吳筠所作詩文"合為四百五十篇"。現《道藏》本僅存五言古詩一O八首，賦八篇，論文三篇。其詩賦多贊詠隱士逸人之高風亮節。詠物抒懷，闡揚玄道。或抨擊佛教敗壞世風，"侮君親，蔑彝憲"；"噬儒吞道，抑帝掩王"。其論文三篇為全書精華。第一《神仙可學論》，論述常人可通過學習而成仙證道。謂清心寡慾以養生，保精養氣以和神，則神仙可致。又謂忠孝廉貞之人"死而不亡"，雖肉體己死而道義常存。可見作者融合儒道兩家之人生觀。第二《心目論》，假設心目辨難，以明"動心者神，亂心者目"。謂人目光外馳，受物利誘惑，以致心亂神勞而形弊。應守虛契無，窒慾解紛。使內心清靜，則神生而形和。第三《形神可固論》．淪述攝生長生之術。分為守道、服氣、養形、守神、金丹等五章。其說亦以清心和神，保精固氣為主旨。吳筠是唐代道教名學者，以才情著稱。其詩文或鋪陳敷彩，或典雅清新，敍事論理皆文情並茂，堪稱佳品。宗玄先生文集序唐禮部侍郎權德與撰道之為物，無不由也，無不貫也。而況本於玄覽，發為至言。言而蕩道，猶三辰之麗天，百卉之麗地，平夷章大，恬澹溫粹，飄飄然軼八絃而訴三古，與造物者為徒。其不至者，遺言則華，涉理則泥，雖辯麗可嘉，釆真之士不與也。宗玄先生昊君，其知言者歟。先生諱筠，字貞節。華陰人也。年十五篤志於道，與同術者隱于南陽倚帝山，閎覽古先，遐蹈物表，芝耕雲外，聲利不入。天寶初，玄燻鶴板徵至京師，用希夷啟沃，胳合玄聖，請度為道士。宅居於嵩陽丘。乃就馮尊師，齊整受正一之法。初，梁貞白陶君以此道授昇玄王君，王君授體玄潘君，潘君授馮君。自陶君至于先生，凡五代矣。皆以陰功救物，為王者師。天寶十三年，召入大同殿，尋又詔居翰林。明皇在宥，天下順風祈嚮，乃獻《玄綱》三篇，優詔嘉納。志在遐舉，累章乞還，以禽魚自況，藪澤為樂。得請未幾，盜汙三川，羽衣虛舟，泛然束下，棲匡廬，登會稽，浮制河，息天柱，隱機埋照，順吾靈龜。有時放言，以暢天理。且以園公歌詠於紫芝，弘景怡悅於白雲，故屬詞之中，尤工比興。觀其《自古王化詩》、與《大雅吟》、《步虛詞》、遊仙雜感之作，或遐想理古，以哀世道，或磅確萬象，用冥環樞，稽性命之紀，達人事之變，大率以嗇神挫銳為本。至於奇釆逸響，琅琅然若戛雲傲而痠倒景，崑閱松喬森然在目。近古遊方外而言六義者，先生實主盟焉。至若總論谷神之妙，則有《玄綱》。一辰蓬心蒿目之遠於道也，則有《神仙可學論》。疏淪澡雪，使無落吾事，則有《洗心賦》、《巖居賦》。脩胸中之誠而休乎天君，則有《心目論》、《契形神頌》。其他操章寓書，贊美敘別，非道不言，言而可行。泊然以微妙，卓爾而昭曠。合為四百五十篇，博大真人之言，盡在是矣。大曆十三歲歲直鶉首，止于宣城道觀，焚香返真於虛室之中。門弟子有邵冀玄者，率籲其徒，寧神于天柱西麓，從其命也。冀玄偏得先生之道，如槁木止水，剖心遺形。太原王顏，嘗悅先生之風。自先生化去二十五歲，顏為御史丞，類斯遺文為三十編，拜章上獻，藏在祕府。厥後冀玄得其本，以授予請序，引其逕庭，庶傳永久。別有辯析世惑之論，不列於此編。至若挺神奇、松物怪、告鍊蛻之地，合盼蜜之符，皆備刻於金石者之說。今徒釆獲斯文，以序崖略，且俾後學知道者必知言云。宗玄先生文集卷上巖棲賦感玄聖之垂訓，悟己親而名疏。言可放而從默，身應卷而勿舒。愛鶴鶉之巢林，在一枝而有餘。性所悅而難違，託玆山以結廬。果棲遲而我愜，即逍遙之靈墟。觀其繚崇巒，橫峻谷，激泌泉，羅森木，後巍疑以縈紆，前參差而聳伏。追陰壑之夏凍，偃陽崖之冬燠。美勁節於松筠，骯幽芳於蘭菊。虛籟清耳，閑雲瑩目。因海鶴以警夜，任鷗鸚以知旭。慮靜於無擾，神恬於寡慾。於是歌考槃於詩人，諷嘉逛於太易。遠浮俗之難險，消毀譽之損益。蹈方外之坦途，信可兔於兢惕。既即陰以息影，由不行而滅跡。雖區中之末計，實世表之長策。人所棄而己收，故處約而恆適。覽無見以收視，聽無聲以返默。和匪專於旨酒，樂奚必於絲桐。焚清香以練氣，啟玉檢而擊濛。期遣滯於昭曠，庶延真於感通。荃太虛之有象，竅妙用之非空。朝天甚簡，採藥多暇。形猶資於吐納，意已屏於將近。知道無廢興，而物有存謝。故抱生本而常生，體化宗而不化。蕭蕭絕塵，誰與為鄰。趾遠而朋友益曠，機忘而烏獸可馴。韻靡吁於當時，心常依於古人。仰巢由浩浩之逸軌，詠羲農默默之化淳。師黃老之玄奧，友松喬之道真。暫無功之逮物，良獨善於吾身。祇所幸其自得，敢韜精於隱淪。竹賦惟坤靈之播育，何備物之皇繁。偉玆竹之標挺，得造化之清源。契道合虛，表貞示節。葉森散以翠錯，莖鮮脩而瓊潔。爾其和風流暢，萬彙昭陳，楊葩曄其密苑，萸柳藹于通津。不郁馥以啟曜，但歲蘿而有筠。亦未之為異也。至如殺氣稜厲，凝霜蕭瑟，覽平楚之蒼茫，窺眾林之如失。冒冰霜之涸沍，逾青熒以鬱密。若是則殊可重焉。故詩曰如苞，書稱厥貢。琦玆淇園，美彼雲夢。昔在軒后，肇官陰陽。俾伶倫於懈谷，伐脩竹之珍篁。裁六律以協氣，調八風而順常。然後成竽籥以備樂，其聲濫而彌長。笙鑄以問，烏獸蹟蹟。諒自然之純粹，曷群林之可方。若乃渭川千畝，山陽數林。會稽方潤於碧玉，羅浮比色於黃金。上默默以雲翳，下泠泠而風昤。桔赫曦之燠景，納妻清之凍陰。王子所以嘯詠，嵇生為之幽尋。召嘉賓及令友，暢酴醴與嗚琴。美遊盤之逸趣，清寂寞之遠心。若乃夾滄江，倚丹愕，蓄水霧之沉沉，搖巖煙之漠漠。湘妃有揮涕之感，楚謠興防露之作。或挺鼓吹之嶔豈，或垂天門之磅確。皆鸞鳳之所翔集，孔翠之所棲託。豈獨嬋娟於廣漠之壤，亦有璀璨於蓬萊之峰。結實珠粒，敷花紫茸。拂皓粉以飛雪，摧鉗莖以韻鐘。固列仙之攸骯，匪吾人之所從也。亦有化雉昊國，成龍葛陂，含人賞管，育蟲桃枝。．一筍明其胤嗣，三節獲乎嬰兒。榮燈纂以感孝，茂窗極以表奇。警冢壇以塵減，環石狀以蔭滋。皆靈變之譎怪，良難得而備知。爾其眾彙非一，則有葉勞薊篷簌，筒綵菸簌答，菰箠箱之肅矗，籠雲母之扶疏。答箭浮色以縹煥，苗笙粹文而繡據。方志之所遺載，山經之所闕書者，安可得而詳矣。靡不勁堅其性，蔥情厥色，不規而圓，不揉而直。故高皇製冠以寶位，孝文剖符以表職。博望侯傅於大夏之外，穆天子封於玄池之側。推此類以彌廣，匪斯文之可極。逸人賦粵真隱先生者，體曠容寂，神清氣沖，迥出塵表，深觀化宗，偃太和之室，詠玄古之風，收人之所不寶，棄人之所必崇，以道德為林囿，永逍遙乎其中。有骯世公子，思發其蒙，乃詣先生之所舍，詢出處之異同。於是稽首，跪而稱日：僕聞士之生也，備百行，榮九德，靜為物軌，動為人則，可見故不隱，可言故無默，使上吁唐虞之化，下安仁壽之域。既兩儀交泰，九有不攜，然後分人之土，執人之珪。故伊尹負鼎而去有莘，太公釋釣而出墦蹊。朝淪垮泥，夕升丹梯，若喬木之集鷓鳳，清凍之躍亮鷥。何必嬌抗斯慕，中和見睽，躡跡巢許，追蹤夷齊。膏屯於骨肉，和勦於畎黎。捐坦蕩之脩衢，履幽廢之荒蹊。漱寒泉之泠泠，藉青草之萋萋。悲林風之夕振，厭山烏之晨啼。始支離而餒息，終鸞卷而寒棲。信行藏之足驗，唯名實之可稽。願一聞其至言，俾向方而不迷也。先生宇合寥天，心凝帝先，泯禍福之境，杜樞機之權，將有言而中止，不得已而應焉。曰夫洪荒之際，物靡艱阻，上如崇丘，下若平楚，高卑定位，各暢其所，賢愚同條，智詐罔舉。孰為出，孰為處，孰為默，孰為語。迨乎時遷朴散，質變淳訛，升沉異躅，明暗殊科，剛柔相軋，曲直相摩。或貪餌以吞鉤，或橫飛以觸羅。惟皇王之愍俗，爰拯溺於洪波。乃自揖讓，迄于干戈。雖政教之異宜，誠法令之滋多。欲遏亂以求理，譬招風而靜柯。遂飾禮以邀敬，脩樂以導和。雖聖哲之區區，卒傾頹而奈何。於是上有淫君，下彰忠臣。龍逢之列，萇弘之倫，苟徇義以成名，竟違天而殺身。祇足以增惡聲於暗主，竭惠澤於生民。故全德之士，韜精保真，悟曆數之在運，知存亡之匪人。將扶危而翼顛隕，猶一髮之擢千鈞，塊壤之壅長津。所以守嘉遁之元吉，從少微之隱淪。於是洪崖廣成肇其端，子州善卷緒其後。汾水見傲帝之實，穎陽聞洗耳之叟。以鴻名為糟粕，以大寶為塵垢。情鐲於取捨，意適乎林藪。不剖心而無慾，非吐納以永壽。陌江河為畎儈，謂嵩岱為培摟。故天子不可得而臣，諸侯安可得而友。豈作者之唯艱，誠歷世而可久。莫不道貫通於古今，跡無繫於奇偶。鎮末代之偽薄，使向風而歸厚。若乃子高之規夏禹，藏叟之誨周文，仲連之卻秦師，干木之蕃魏君，弦高倪仰以成績，四皓從容以立勳。初混世以表用，竟超然而絕群，既拔志於青霞，聿棲身於白雲。玆乃無封滯於萬物，時撫俗以解紛者矣。若乃顧推讓有泰山之重，視富貴若鴻毛之輕。則孤竹之子，王季之兄，甘食薇於首陽之下，悅採藥於句昊之綱。柱史歸居而道闡，關尹去職而真成。晨門藏名於抱關，沮溺避世而耦耕。漢陰抱甕以忘機，漁父乘流而濯纓。於陵灌園以逃相，萊氏負戴以辭卿。南華漆園以寓跡，列子鄭圃以消聲。楚狂隱晦，蜀嚴湛冥。丞相推堂於蓋公，廷尉結韉於王生。故文景遵黃老之術，國既富而刑清。季主卜筮以訓俗，文通訟田以穢名。顏闔鑿坏以避聘，伯休潛遁以脫榮。龐公課妻以耘鋤，嚴光拂衣於帝庭。啟期三樂以達意，梁鴻五噫以抒情。尚子平之持操，畢婚娶以長往。許叔玄之守節，遺伉儷以遐征。聽蘇門之永嘯，若鸞鳳之和嗚。見夏統之長歌，欽雲飛而雪零。至於焦先瞿硎，郭文董京，天機符於太素，淵默會於真精。寂爾無問，則子真仲蔚。確乎不拔，有臺終管寧。或琴書以自娛，或澹漠以無營。此則同人者體貌，異人者神明。抱不易之純粹，捨自然之孤貞。道取怡於閑放，業故無於屯平。曉物理之尚簡，知天道之惡盈。彼鴻飛於寥廓，奚弋者之能縈。故寵章焉得而見累，悔吝何由而相傾哉。爾其陰德密庸，玄功潛著，不慼其所毀，不欣其所譽，為無為以成性，事無事以澹慮，洞希夷之可察，涉恍惚而斯據，託松涓以結友，忽駕景而飛去。玆乃隱道，其誰能測無何鄉之處乎。是以朝廷之士，一入而不出，山林之客，宜往而勿還。若沽名於白賁，街跡於青山，覬蒲輸於谷口，希束帛於雲關，非巖泉之養正，皇丘壑之藏姦。繁末世之鄙薄，曷清流之可攀。或因玆以幸達，詛不蘊終身之厚顏矣。夫徽福之萌禍胎，祈昌之結衰根。故不韋之識奇貨，獻孕妻以密言。呂公之辯龍顏，謀納女以永尊。計克從而事捷，排天路以騰翻。遽變生而殃搆，招疊罰以鍾門。霍氏之翼三后，謂伊周之復存。何赫奕於當時，亟珍殲其子孫。鑒興亡之體勢，實異代而同源。已覆敗於前車，又傾摧於後轅。秦肆坑儒之毒，漢流黨錮之冤。眾君子欲脩名顯著，乃貽戚於塋魂，仰天居之悠迥，誰克葉於帝閤。固知祥風依於蓬華，沙氣襲於華軒。吾方將友汗漫，師玄元，黜生死，同乾坤，當愈幽憂之疾，所以秉斯道而彌敦也。先生之言既畢，公子拜首而謝日：小子久耽淺近之常議，幸沐精微之奧論。可謂滌除遺滓，披拂重昏，願澡雪其形神，以遊夫子之末藩而已矣。宗玄先生文集卷上竟宗玄先生文集卷中思還淳賦伊太素之玄風，迨羲軒而浸隱。雖朴散以成器，暨唐虞而未泯。淳化日以淪亡，及殷周而殆盡。唯挺生之尼父，觀澆漓而致憫，乃脩詩書、制禮樂以救崩嘖，將驅末駕以旋斡。玄元適彼流沙，遺道德於關尹，信文約而義蹟，俾浮競以返本。固大運之推遷，雖聖人亦不能扶其顛隕。五霸既沒，七雄交馳，爰至暴秦，儒殘道臆。皇漢底定，人懷輯熙。孝文御宇，所向無為，刑法幾措，歡心秉彝。孝武好夫征伐，亦兼崇於典儀。雖純懿未舉，而文章載施。元成孺弱，政教陵遲。彼蒼生息肩之日，在世祖中興之時。何孝明之匪德，為祆夢之所眩。創戎神之祠宇，遵恍惚之妄見。始涓涓於濫觴，終浩汗以流羨。歷三國而猶微，更五胡而大建。華夏之禮廢，邊荒之風扇。沙氣悖以興行，人心颯以傾變·。遂侮君親，蔑彝憲，髡胱貴，簪倨賤。事竭思以徽福，劣含疑而懼譴。上發跡於侯王，下無勞於獎勸。尊聶鳳之金狄，列崢嶸之紫殿。伐千畝之竹，不足紀荒唐寓言。傾九府之財，焉能充捆款誠願。於是寶樹瓊軒，凌雲照日，鏗鐘窈窕，不可談悉。越章華之宏壯，羅區宇而櫛比，楝宇以來，未有儔匹。重貝葉訛謬，輕先王典籍。欽刑殘鄙夫，宴廣廈精室。使白屋終勞，緇門永逸，自國至家，祈虛喪實。虔而是者，則給之以嘉祥。沮而非者，則欺之以罪疾。故中智以下，助成其姦充之術。可謂至真隱，大偽出。所以要黨妖徒，此焉遊息，儲不因耕，衣不俟織，誘施冒貨，鯨吞蠶食。若蛟璃之在水，猶豺豹之附翼。罔不假小善以外慈，藏深邪而內賊。豈止一時之封豕，乃為萬代之蠡堅。足使宵人得意而傲睨，上士傷心而憫默。於戲，天道乎，人事歟？天道遠而難曉，人事近而可詳。雖要自天啟，亦祆由人彰。斯乃鍾劉石之兩羯，偶符姚之二羌。憑胡書之恢譎，資漢筆以闡揚。道安討論於河洛，惠遠潤色於江湘。圖澄挾術以鼓舞，羅什聚徒以張皇。跡無徵於班馬，理唯竊於老莊。一哀蠻陬為中土，貶諸夏為僑方。務在乎噬儒吞道，抑帝掩王，奪真宰之柄，操元化之綱。自古初以逮今，未有若斯之弊。逆天暴物，干紀亂常。爰自晉宋，迄于齊梁，靡不興之者滅，廢之者昌。竟流遁而不返，終取悔以危亡者，其故何哉？蓋寥蟲忘辛，習其久骯，將助其理，反增其亂。若運窮數極，則君悟臣斷，億兆不謀而密移，神祇應感而冥贊。山川為之澄穆，日月為之炳煥。自然朝思文明，野冀貞觀。譬曾冰之堅積，非陽春不能使之剖浮。當是時也，太上有命，爰徵萬靈，劫司姦以扎慝，遣執法以詳刑。五帝合符，三官同征，乃命天將，總天丁，伐天鼓，揚天旌，揮金鐺，擲火鈴，使烈缺，激迅霆，出昭曠，入杳冥，捕無影，搜無聲，獲祆師，殲氛兵，正太階，掃攙搶，盪遺祆於千載，流惠澤於八絃，班師下土，歸功上清。然後人倫可以順化，神道可以永貞。變訛僻之俗，為雍熙之陀。佇淳風之剋復，吾乃鼓腹擊壤於巖綱，吟詠梧皇與驪連大庭而已矣。洗心賦嘗甄道以謀己，考往哲之所經。資忠孝與仁義，保存歿之令名。伊周功格于皇天，孔墨道濟於生靈。始崇崇於可久，終寂寂而何成。唯聞松喬之高流，超乎世表以永貞。意稟受之使然，固脩鍊之所得。奚稽疑以究理，庶彷彿乎遺則。斯乃御太易之祖先，體虛和之宗極。出變化之機範，離陰陽之動息。知成我者神，則我者人。神符性以契道，人應情以喪真。彼昭然而獨見，乃蕭邈以殊倫。故能積精微而顯著，乘一氣以日新。昔予感夫前脩，良反俗於壯齒。捐區中之末駕，騁方外之逸軌。收當世之所遺，賤時人之所偉。俯滄海以淵澹，仰赤霄以聳峙。人耽厚味與華飾，吾不知其所美也。於是遠塵境，棲雲岑，潔其形，清其心。方冀觀杳冥之狀，聞虛寂之音。真人居高以流惠，正氣無遠而見尋。鑒雙景之皎皎，翼萬靈之森森。瑩丹官之神光，漱玉池之靈液。脩五緯以飛奔，蹈七元而縱歷。陽晶曄以景萃，陰滓渙而冰釋。體因用而彌和，心有存而轉寂。味玄旨以永日，諷靈篇以自怡。雖天路之遼食，庶通感而可期。何逆虜之干紀，集兵戈於洛師。畏巢焚以烏逝，聿投跡於江湄。憂虞匪遑於專靜，吾道於是乎中虧。使清虛恬淡乖其致，為垢濁喧囂之所欺。遂荏苒以忘返，將十年而迨玆。惜流光之不駐，鑒華髮以興悲。噫嗟進有馳車升丘之難，退有轉規入谷之易。縈塵務以汨沒，皆近習之所致。徇人情之所取，必神道之我棄。理無往而不復，思挺然以釋累。垮可以洗，濁可以澄，俾鍊墮之情廢，則精勤之思興。代甘芳以淳淡，易浮蕩以虛凝。合抱生於毫末，履霜至於堅冰。孰謂希夷之無物，吾必知恍惚之可憑也。乃復登真賦拂衣長林，從其夙尚，近宗仙經，遠稟真匠。機已忘而氣正，戰復勝而神王。庶斯道之有恆，喜勿藥於無妄。夫造物者結虛而為實，致道者反康而至精。所以齊天地之悠遠，吁日月之昭明。哀眾人淪胥以祖謝，吾方獨務於長生。悟世促而道永，知名疏而體親。遂忘機而滅跡，方鍊骨而清神。道不予欺兮，感通象罔。天必我鑒兮，保合元真。陰滓落而形超，陽靈全而羽化。惟九仙之奕奕，降八景而來近。何霓旌之悠揚，吾其整此霄駕。持造化之系，出存亡之表。遠四野之冥冥，近三辰之皎皎。涉虛寥之浩曠，覺宇宙之卑漱。龍鸞煉兮，升我於玄都。流玉音於至寂，散金光於太無。星官後從，雲將前驅。使八威與六領，盪遺祆於天衢。麾百魔以震伏，總萬靈以遊娛。十絕紛紛兮，拂重霄而浚厲。入閒闔之九關，過太微而一憩。倚華蓋而招真，登紫庭而謁帝。飲予以沆逢，樂予以玄鈞。左盼夫鬱儀，右瞻乎結璘。信巍巍以蕩蕩，肅肅而振振。享譙斯徹，遨嬉未已。泛孰河之廣流，折騫木之芳藥。靈杳靄而八衝，寶雲杳而四起。一詠玆境之足悅，乃此情之匪留。揚玉輪以逕進，更冉冉而上浮。控三氣而高舉，何萬夫之足越。覲元始於玉晨，謁虛皇於金闕。真朋森而無算，咸顧予以致悅。於是凝而為有，散而為宗，見不以察，聞不以聰，視極於無際，聽周於無窮。動不因心，飛不假翼。與浩劫而靈長，視萬樁為一息。或躋綺合之榭，或宴圓華之房。躡太漠之清迥，弄明霞之焜煌。仰瑤嶺之嗟峨，俯碧津之湯湯。羅絳樹之杳藹，激神風之玲琅。何至樂之靡極，永逍遙以為常。廬山雲液皋賦並序筠所居之束嶺，其半側有泉，洪纖如指，冬夏若一。山少几石，至多雲母。其水色白，味甘且清。此則雲母滋液所致，因名雲液之泉。乃結宇其傍，引於軒廢之下，既飲既漱，永骯不數。今玆夏季不雨，至於十月，江湖耗，井澗涸，此泉泠泠，不喊平昔。懿其若是，爰以作賦。坤元孕氣，潛暢成泉。冠五行之首，為萬物之先。爰有漬流，出此山側。處蒙險而難知，猶井喋之不食。我搜靈泌，載披載登。見其地僻至潔，源深有恆。沍寒(不為之損，暑雨)不為之增。乃考室以飲，而樂在枕肱。存伴玄玉之膏，得乃雲華之液。疾可鐲，生可益，引充狎骯，唯意所適。懸之則皎素，壅之則澄碧。晝浮光以悠揚，夜含響而淅瀝。陰陽為災，水旱失節，不雨炎夏，暨于玄月。汪汪洪波久已竭，耿耿瀑布今亦絕。挫江湖之浩蕩，況澗谷之微劣。斯泉秉彝，毫纖無虧，雖遠不霑惠，而近有所滋。彼繃需於疇日，豈不暫涓涓於此時。夫醴泉無源而易涸，丹溜乍見而難抱。曷若平以為鑒，酌焉取給。何以神山之漠，帝臺之漿，湧異域之表，湛無人之鄉。玆亦標奇於絕境，真可謂靈而長也。玄猿賦并序前者稱周穆王南征，君子變為猿鶴，小人變為蟲魚。夫神用無方，未爻不爾。筠自入廬嶽，則觀斯玄猿。嘉其雨昏則無聲，景霽則長嘯，不踐土石，超遙於萬木之問。春咀其英，秋食其實，不犯稼穡，深棲遠處心猶有君子之性，異乎狙揉之倫。且多難已來，庶品凋敗，麋鹿禪於網罟，遺畎困於誅求。此獨蕭然，物莫能息。豈不以託跡冥絕，不才遠禍。昔夫子歎山梁雌雉曰：時哉時哉。予因感之，聊以作賦云耳。伊玄猿之所育，于南國之層岑。動不踐地，居常在林。每泛泛而無據，亦熙熙而有心。雲嵐昏而共默，風雨霽而爭吟。使幽人之思清暢，霸客之涕霑襟。何必聆嶼谷之管，對雍門之琴哉。歷千尋之喬木，俯萬仞之危嬌。弄遊雲之亂飛，嬉落日之橫照。連肱澗飲，命倡煙瞧。或聚而閑棲，或分而迥趕。一哥同靈鶴，性合君子。阻重巖之險，非虎豹所履。蔭交柯之密，豈鷗鸚能視。故逢蒙操弓，憚高深而止。鄧公折箭，含側隱而已。何患累之罕臻，不干物以利己。詛若積積浚人以就戮，猩猩甘酒而遺死。夫時珍貂裘，世寶狐白。彼徒工於隱伏，終見陷於機辟。麝懷香以賈害，狙伐巧而招射。小則翡翠隕於羽毛，大則犀象殘於齒革。孰能去有用之損，取無用之益。因棄置於常情，永逍遙以自適。無威刑相臨，以族類相親。食資諸物，衣取諸身，不賦不役，靡勞靡勤。如正教之未施，保巢居以淳淳。匪虞氏之所及，何狙公之能馴。吾固知人為萬物之貴，又焉測元化之所大均乎。神仙可學論《洪範》嚮用五福，其一曰壽。延命至於期頤，皇天猶以為景福之最，況神仙度世永無窮乎。然則長生大慶，無等倫以儔擬。當代之人，忽而不尚，何哉？嘗試論之。中智已下，逮于庶民，與飛走峭蟯同，其自生自死，昧識所不及，聞道則相與笑之。中智以上，為名教所撿，區區於三綱五常，不暇聞道，而若存若亡。能挺然煉身，而不使常情汨沒，專以脩鍊為務者，千萬人中或一人而已。又行之者密，得之者隱，故舉俗罕為其方。悲夫。昔桑嬌問於涓子曰：自古有死，復云有仙，如之何？涓子曰：兩有耳。夫言兩有者，為理無不存，理無不存則神仙可學也。嵇公言：神仙特受異氣，稟之自然，非積學所能致。此未必盡其端矣。有不因修學而致者，稟受異氣也。有必待學而後成者，功業充也。有學而不得者，初勤中墮，誠不終也。三者各有其旨，不可以一貫推之。人生天地之中，殊於眾類，明矣。感則應，激則通。所以耿恭援刀，平陸泉湧；李廣發矢，伏石飲羽。精誠在於斯，須擊猶土石，應若影響。況丹懇久著，真君豈不為之潛運乎？潛運則不死之階立致矣。孰為真君？則太上也。為神明宗極，獨在於官冥之先，高居紫微之上，陰驚兆庶。《詩》稱：上帝臨汝。《書》曰：天監孔明。福善禍淫，不差毫末。而迷侯之子，焉測其源，日用不知，背本向末。故遠於仙道有七焉，近於仙道亦有七焉。當世之士，未能窺妙門，洞幽蹟，雷同以泯滅為真實，生成為假幻。但所取者性，所遺者形，甘之死地，乃為常理。殊不知乾坤為《易》之蘊，乾坤毀則無以見《易》。夫形氣者，為性之府，形氣敗則性無所存。性無所存，於我何有。遠於仙道一也。其次謂仙必有限，竟歸淪墜之弊。彼昏於智察，則信誣網。詛知塊然之有，起自寥然之無。積虛而生神，神用而孕氣，氣凝而漸著，累著而成形，形立神居，乃為人矣。故任其流遁則死，反其宗源則仙。所以招真以鍊形，形清則合於氣，含道以鍊氣，氣清則合於神。體與道冥，謂之得道。道固無極，仙豈有窮乎？舉世大迷，終於不悟，遠於仙道二也。其次強以存亡為一體，謬以前識為悟真。形體以敗散為期，營魄以更生為用，方厭見有之質，謀將來之身。安知入造化之洪鑪，任陰陽之鼓鑄，遊魂遷革，別守他器，神歸異族，識昧先形，猶烏化為魚，魚化為烏，各從所適，兩不相通。形變尚莫之知，何況死而再造。誠可哀者，而人不哀。遠於仙道三也。其次以軒冕為得意，功名為不朽，悅色耽聲，豐衣厚味，自謂封植為長策，貽後昆為遠圖。焉知盛必衰，高必危，得必喪，盈必虧。守此用為深固，置清虛於度外，肯以恬智交養中和，率性通真為意乎？遠於仙道四也。其次強盛之時，為情愛所役，斑白之後，有希生之心。雖修學始萌，而傷殘未補，靡鐲積習之性，空務皮膚之好，竊慕道之名，乖契真之實，不除死籍，未載玄錄，歲月荏苒，大期奄至，及將姐謝，而怨咎神明。遠於仙道五也。其次聞大丹可以羽化，服食可以延齡。遂汲汲於鑪火，孜孜於草木，財屢空於八石，藥難效於三關。不知金液待訣於靈人，芝英必滋於道氣。莫究其本，務之於末，竟無所就，謂古人欺我。遠於仙道六也。其次身棲道流，心溺塵境，動違科禁，靜無修習，外招清靜之譽，內蓄姦回之謀。人乃可欺，神不可調。遠於仙道七也。若乃性耽玄虛，情寡嗜好。不知榮華之可貴，非強力以自高；不見淫僻之可欲，非閑邪以自貞。體至仁，含至靜，超跡塵滓，棲真物表，想道結襟，以無為為事。近於仙道一也。其次希高敦古，剋意尚行。知榮華為浮寄，忽之而不顧；知聲色能伐性，捐之而不取。剪陰賊，樹陰德，懲忿窒慾，齊毀譽，處林嶺，修清真。近於仙道二也。其次身居祿位之場，心遊道德之鄉。奉上以忠，臨下以義，於己薄，於人厚，仁慈恭和，弘施博愛。外混囂濁，內含澄清，港行密修，好生惡死。近於仙道三也。其次瀟灑華門，樂貧甘賤。抱經濟之器，泛若無；洞古今之學，曠若虛。爵之不從，祿之不受，確乎以方外為尚，恬乎以攝生為務。近於仙道四也。其次稟明穎之姿，懷秀拔之節。奮忘機之旅，當銳巧之師，所攻無敵，一戰而勝。然後靜以安身，和以保神，精以致真。近於仙道五也。其次追悔既往，洗心自新。雖失之於壯齒，冀收之於晚節。以功補過，過落而功全；以正易邪，邪忘而正在。撼軻不能移其操，誼譁不能亂其性。惟精惟微，稍以誠著。近於仙道六也。其次至忠至孝，至貞至廉。按真誥之言，不待修學而自得。比干剖心而不死，惠風溺水而復生。伯夷叔齊，曾參孝己，人見其沒，道之使存。如此之流，咸入仙格，謂之隱景潛化，死而不亡，此例自然。近於仙道七也。放彼七遠，取此七近，謂之拔陷區，出溺塗，碎禍車，登福輿，始可與涉神仙之津矣。於是識元命之所在，知正氣之所由，虛凝澹泊怡其性，吐故納新和其神。高虛保定之，良藥匡補之，使表裹兼濟，形神俱超，雖未昇騰，吾必謂之揮翼於丹霄之上矣。夫道，無為無形，有情有信。故日人能思道，道亦思人；道不負人，人負於道。淵哉言乎。世情謂道體玄虛，則貴無而賤有；人資器質，則取有而遺無。庸知有自無而生，無因有而明，有無混同，然後為至。故空寂玄寥，大道無象之象也；兩儀三辰，大道有象之象也。若但以虛極為妙，不應以吐納元氣，流陰陽，生天地，運日月也。故有以無為用，無以有為資。是以覆載長存，真聖不滅，故為生者，天地之大德也。所以見宇宙之廣，萬物之殷，為吾存也。若煙散灰滅，何異於天傾地淪。彼徒昭昭，非我所有。故日死者，天人之荼毒。孰能黜彼荼毒？拂衣絕塵，獨與道鄰，道豈遠乎，將斯至矣。夫至虛輥妙，待感而靈，猶金石含響，待擊而嗚。故豁方寸以契虛，虛則靜；憑至靜以積感，感則通。通則宇宙泰定，天光發明，形性相資，未始有極。且人之稟形，模範天地，五藏六府，百關四肢，皆神明所居，各有主守。存之則有，廢之則無，有則生，無則死。故去其死，取其生。若乃諷太帝之金書，研洞真之玉章，集帝一於絳宮，列三元於紫房，吸二曜之華景，登七元之靈綱，道備功全，則不必琅牙大還而高舉矣。此皆自凡而為仙，自仙而為真。真與道合，謂之神人。神人能存能亡，能晦能光，出化機之表，入太漠之鄉，無心而玄鑒，無翼而翱翔，嬉明霞之館，宴羽景之堂，歡齊浩劫而無疆，壽同太虛而不可量。此道布在金簡，安可輕宣其密奧哉。好學之士，宜啟玉檢以探其祕焉。又儒墨所宗，忠孝慈愛。仙家所尚，則慶及王侯，福薦祖考，祚流子孫。其三者孰為大？於戲，古初不得而詳，羲軒已來，廣成、赤松、令威、安期之徒，何代不有。遠則載於竹帛，近則接於見聞。子如彼，神仙可學，炳炳，胡不勉之哉。四一邊古今得者，皎皎二如此。凡百君。心目論人之所生者神，所託者形，方寸之中，實日靈府。靜則神生而形和，躁則神勞而形斃，深根寧極，可以修其性情哉。然動神者心，亂心者目，失真離本，莫甚於玆。故假心目而發論，庶幾於遣滯清神而已。且日心希無為，而目亂之，乃讓目曰：予欲忘情而隱逸，率性而希夷，偃乎太和之宇，行乎四達之逵，出乎生死之域，入乎神明之極，乘混沌以遐逝，與汗漫而無際。何為吾方止，若且視；吾方清，若且營？覽萬象以汨予之正，悅美色以淪予之精，底我邈邈於無見，熙熙於流陌，搖蕩於春臺，悲凍於秋甸，凝燕壤以情煉，望昊門而髮變，瞻楚國以永懷，俯齊郊而泣戀，繁庶念之為感，皆寸眸之所眩，雖身耽美飾，口欲厚味，耳歡好音，鼻悅芳氣之尤，乎？御域府類動予之甚，職爾之由，非爾之急，目乃忿然而應之曰：子不聞一人，九有承式，理由上正，亂非下武。故堯俗可封，猶咸順乎帝則。統形之主，，逆則予捨，順則予取，嘉祥以之招悔吝以之聚。故君人者制理於未亂存道者克念於未散，後伐叛，五情播越而能貞觀者乎？曷不息爾之機，我，昭一之以是非有餘，悲於不足紛淪鼓舞，其神，物之景與爾，皆爾之謂桀眾可趣，全爾之微，而乃辨之以物欣其榮，慼其辱，暢於風舉蕾買逝，星奔電倏，以激所欲。既汨其真乖天心而悖天均迷於自然之津哉？故俾予于役，應爾之適嗟乎嗟乎既嬰斯垢，反以我為咎。何弊之有。心乃愀然久焉若此？既庶物之為患相與超塵煩之強，故為我而誰之仇彼殊方而異誰明其旨。何隱見之隔宗玄先生文集卷中心為靈安有四海分崩而而混焉得不溺於造復謂目曰：顧予而玄同今將擇其所履陸清寂之鄉餐顥氣，吸晨光，咀瑤華，漱瓊漿，斯將期靈化於羽翼，出雲霞而翱翔，上昇三清，下絕八荒，託松喬以結友，偕天地以為常，何毀譽之能及，何取捨之足忘。一諷予圖之若玆，其告爾以否臧。目曰：近之矣，猶未為至。若然者，所謂欲靜而躁隨，辭埃而滓襲，間乎反本之用，方邈然而獨立。夫希夷之體也，卷之無內，舒之無外，寥廓無涯，杳冥無對，獨捐玆而取彼，故得小而遺大，忘息陰以滅影，亦何逃於利害，伊虛室之生白，方道德之所載，絕人謀於未兆，乃天理之自會。故玄元挫銳以觀妙，文宣廢心而用形，軒帝得之於罔象，廣成契之於杳冥，顏回坐忘以大通，莊生相天而能精。歷眾聖以稽德，非智謀之是營。蓋永息瀾而映徹，塵不止而鑒明，未違世以高舉，亦方寸之所寧。故能怕然而常處，感通而斯出，不光而曜，不祕而密，冥始終而誰異，與萬物其為一。因而靡得，是以罔失，誠踵武於坦塗，可常保於元吉，若棄中而務表，乃微往而不窒。其故何哉？水積而龍蟠，林豐而獸居，神棲於空洞，道集於玄虛，苟不剖其所有，焉得契其所無。非夫忘形靜寂，瑕滓鏡滌，玄關自朗，幽鍵己闢，曷可度於無累焉。不然，安得駕八景，昇九霄，觀金闕之煌煌，步紫庭之寥寥，同浩劫之罔極，以萬樁為一朝乎。心於是釋然於眾慮，凝澹於猶豫，澄之而徐清，用之而不遽，致謝於目曰：幸我以善道，弘我以至言，覺我以大夢，啟我以重玄，昇我以真階，納我以妙門，縱我於廣漠之野，遊我於無窮之源。既匪群而匪獨，亦奚靜而奚誼，協至樂之怛適，抱真精而永存，遣之而無遣，深之而又深，通乎造化之祖，達乎乾坤之心。使我空欲視於目盲之外，塞將見於玄黃之林，睹有而如見空寂，聞韶而若聽谷音，與自然而作倡，將無欲以為朋，兔驅馳於帝主，保後天之所能，窒欲於未兆，解紛於未擾，忘天壤之為大，忽秋毫之為小，處寂寞而聞和，潛混淇而見曉，應物於循環，含光而閉關，飄風震海，迅霆破山，滔天焚澤，而我自閑。彼行止與語默，曾何庸思於其問哉。形神可固論并序余常思大道之要，玄妙之機，莫不歸於虛無者矣。虛無者，莫不歸於自然矣。自然者，則不知然而然矣。是以自然生虛無，虛無生大道，大道生氤氳，氤氳生天地，天地生萬物，萬物剖氤氳一黑而生矣。故天得一自然清，地得一自然寧，長而久也。人得一黑，何不與天地齊壽，而致喪亡，何也？為嗜慾之機所速也。故《玄和經》云：人絕十二多少，抱宗元一，可得長生。又《玉京山經》云：常念餐元精，鍊液固形質，胎息靜百關，寥寥究三便，泥丸洞明景，遂成金華仙。此可與天地齊壽，日月齊明矣。其門大開，無人解入，豈不哀哉。余雖不才，輒敢為論，見此碌碌之徒，區區之輩，在道門者，不知有守道服黑、養形守神、金丹之衛。或國之重臣，臣佐社稷，在於儒典，祿位彌高，不知有攝養之衛、易形之道、反精之規、卻補之妙。多見使形體枯槁，不終其壽，實可傷哉。余今輒論先賢之故事，列以五章。才不足比之為文，詞不足詢之為議，略述大體是非之道。令守道者取虛無自然，正真之一。服黑者知兩半之前，胎息之妙，綿綿若存爾。淘去三尸，日滿上昇，玄中之至。合丹藥者，鍊鉛取金，化石為水，黃芽河車，神室殼矣，制伏水銀，而為金丹，刀圭入口，天地齊年，悟則明矣，迷為詞繫。唯後學者審而消息，萬不失一，庶品同修，感而不應，得之者閉兌，尋之者靜思，何慮節符不契，大道萌生者哉。守道夫道者，無為之理體，玄妙之本宗，自然之母，虛無之祖，高乎蓋天，深乎包地，與天地為元，與萬物為本。將欲比並，無物能等；意欲測量，無處而思。於混成之中為先，不見其前；毫釐之內為末，不見其後。一人存之，不聞有餘；天地存之，不聞不足。曠曠蕩蕩，渺渺漢漢，人能守之，天地如掌。故岐伯曰：上古之人知道者，法則陰陽，和於衛數，飲食有節，起居有度，為而不為，事而無事，即可柔制剛，陰制陽，濁制清，弱制強，如不退骨髓，方守大道。大道者，多損而少益，多失而少得，益之得之，至真之士也。益者益形，得者窈冥。得此窈冥，感通神明。《說苑》曰：山之高，雲雨起，水之深，魚鼇歸，人守道，福自至。服气夫元气之術，上古以來文墨不載，須得志人敵血立盟，方傳口訣。只如上清禁訣，玉函隱書，百家諸子，誥傳詞文，乃至老君祕旨，內外黃庭，灼然不顯不露。五千真文，略述只言：玄牝門，謂天地根。似顯枝葉，本蒂深密。每尋諸家气術，及見服气之人，不逾十年五年，身已亡矣。余生好道術，志在元和，每見道流皆問，無事千說萬別，互有多般。或食從子至午，或飲五牙之津；或吐故納新、仰眠伸足；或餐日月，或閉所通，又加絕粒。以此尋之，死而最疾。何者？為攻內受外，故速死也。抱朴子曰：兩半同升合成一，大如彈丸黃如橘，就中佳味甜如蜜，爾牢持之謹勿失，子若得之萬事畢。是以气之為功，如人之量器，如水之運流，堤壞則水下流矣，閉通則气不居矣。但莫止出入自然之息，胎鍊精神，固其太和，含其大道。若明胎息，則曉元气，胎息與元气同也。《德經》曰：可以卻走馬以糞，如嬰兄之未孩。故《龜甲經》云：我命在我不在天。不在天者，謂知元气也。人與天地，各分一气。天地長存，人多夭逝，何也？謂役气也。气者神也，人者神之車也，神之室也，神之主人也。主人安靜，神則居之；躁動，神則去之。神去則身死者矣。養形夫人未有其兆，則天地清寧，剖道之一黑，承父母餘孕，因虛而生，立有身也。有一附之，有神居之，有黑存之，此三者遞相成，可齊天地之壽，共日月而齊明。何者？為修身慎行，助育元黑，胎息藏府，存神想思，含虛守無，宗皇之一。《西昇經》曰：知一萬事畢，則神形也。抱朴子曰：人不知養生，焉能有為生；人不曾夜行，焉知有夜行‘。故知養神脩身者壽老，棄神愛慾者中夭也。莫逆理而為事，敗長久之佳珍。陰陽之道，以有此身，身含形，神全一。心動則形神蕩。慾不可縱，縱之必亡。神不可辱，辱之必傷。傷者無返期，朽者無生理。但能止嗜慾，戒荒淫，則百骸理，．則萬化安。若人遺行，不可為之年，或恐力不可致。何者？若鑄頑冰以為寶鏡，駕石舟以泛波瀾，非鬼神能助之，非天地能運之。瓦人受道黑，則剖得神，分得一，有此形骸，而不能守養之，但擬取餘長之財，設齋鑄佛，行道昤詠，祈禱鬼神，以固形骸，還同止沸加薪，緝紗為縷，豈有得之者乎。形之與神，常思養之。自以色聲香味以快其情，以惑其志，以亂其心，此三者敗身逆道、亡形沉骨、喪身之所由生者也。守神夫人生成，分一黑而為身，稟一國之象，有黑存之，有神居之，然後安焉。身者道之器也，知之修鍊，謂之聖人。奈何人得神而不能守之，人得黑而不能採之，人得精而不能反之，已自投逝，何得怨天地而不祐。按《黃書》云：人因積黑以生身，留胎止精可長存，天年之壽，昭昭著矣。抱朴子曰：自古人移遺卻妻，今世人移遺卻身。何也？謂不解反精採黑，故遺也。且一陰一陽，天地之道，男不可無婦，女不可無夫。男女陰陽，皆合大道，不節則失理，亡形沉骸。且據《老君祕旨》內外《黃庭》，上清禁訣，玉函隱書，黃帝赤文，沖和子真訣，灼然有陰陽之道昭矣。《祕旨》曰：吾不敢為主‘復為客，慎勿臨高自投擲。促存內想閉諸隙，正外垂囊兼偃脊。四合五合道自融，吸精吐黑微將通。裊裊靈柯不復空，時時玉壘補前功。補之之道將如何，玄牝之門通且和。訴流百脈填血腦，夫妻俱仙此其道。欲求長生壽無極，陰戶開時別消息。又按太陽子谷陰女曰：我行青龍與白虎，彼行朱雀及騰蛇。束九西七，南三北五中居一，反精採黑，而補我身，虛入實出，甄我藏府，即可壽無涯矣。《陰符經》曰：經冬之草，覆之不死，露之見傷，火生於木，禍發必剋，精生於身，精竭而死。人之黑與精神，易濁而難清，易閤而難明，知之修鍊，實得長生。豈不見鯨魚失水，被螻蟻之所食。人不守神，被蟲蛆之所潰。得道者，魚常游於澤則不涸，人若常固於黑，則不死矣。人皆好長生，而不知有益精易形。人皆畏其死，而不知有守神固黑。能依此者，子無喪父之憂，弟無哭兄之患，則不可握無形之風，捕無見之物，天年之壽，自然而留矣。金丹金丹大藥，文字縱載，互有隱顯，看文不如口訣，口訣不如眼見，眼見不如手傳。然修身未合其真，且須宗玄一黑。其藥也，金土配乾坤，龍虎生骨髓，魂魄為夫婦，龜蛇二女子，午神本四位，三黑還守二，法象得成龍，詫女因留止，為得鉛中金，兼得石中水，節序奉行，日月合軌。賢者待行道，北方水金是，赫然還丹成，玄黃煥爛煽赭，焜煌偉燦，日月五星不足比其光澤也。生陰長陽，變化無倫，翱翔碧落，縱曠玄漠，飄飄太素，歸虛反真，體造化之所成。以刀圭入口，共天地齊壽，可與鸚犬同飛，室宅拔上，謂之靈聖，真人感應也。遊仙詩二＋四首啟冊觀往載，搖懷考今情。終古已寂寂，舉世何營營。悟彼九仙妙，超然全至精。凝神契沖玄，化服浚太清。心同宇宙廣，體合雲霞輕。祥風吹羽蓋，慶霄拂霓旌。龍駕朝紫微，後天保常名。豈如寰中士，軒冕矜暫榮。晨登千仞嶺，俯瞰四人居。原野問城邑，山河分里聞。眇彼埃塵中，爭奔聲利途。百齡寵辱盡，萬事皆為虛。自昔無成功，安能與爾俱。將期駕雲景，超跡昇天衢。鸞鳳棲瑤林，鵬鸚集平楚。飲啄永殊好，翱翔終異所。吾方遺誼囂，立節慕高舉。解玆區中戀，結彼霄外倡。誰謂天路遐，感通自無阻。愍俗從遷謝，尋仙去淪沒。三元有真人，與我生道骨。浚晨吸丹景，入夜飲黃月。百關彌調暢，方寸益清越。棲神合虛無，洞覽周恍惚。不覺隨玉皇，焚香詣金闕。西龜初定線，東華已校名。三官無遺譴，七祖昇雲耕。體妙塵累隔，心微玄化并。一朝出天地，億載猶童嬰。使我齊浩劫，蕭蕭宴玉清。恰神在靈府，皎皎含清澄。仙經不吾欺，輕舉信有徵。疇昔希道念，而今果天矜。豈非陰功著，乃驗白日昇。焉用過洞府，吾其越朱陵。骨鍊體彌清，鑒明塵已絕。恬夷宇宙泰，煥朗天光徹。羽服參煙霄，童顏皎冰雪。隱符千魔駭，嗚玉萬帝悅。遂使區宇中，祆氣永淪滅。高真誠寥邈，道合不我遺。孰謂姑射遠，人神可同嬉。結駕從之遊，飄飄出天陲。不理人自化，神凝物無疵。因知至精感，足以和四時。碧海廣無際，三山高不極。金臺羅中天，羽客恣遊息。霞液朝可飲，虹芝晚堪食。嘯歌自忘心，騰舉寧假翼。保壽同三光，安能紀千億。將過太帝宮，鏨詣扶桑處。真童已相近，為我清宿霧。海若寧洪濤，羲和止奔馭。五雲結層閣，八景動飛輿。青霞正可抱，丹檔時一遇。留我宴玉堂，歸軒不令遽。欲超洞陽界，試鑒丹極表。赤帝躍火龍，炎官控朱烏。導我昇絳府，長軀出天杪。陽靈正赫暉，四達何皎皎。為爾流凱風，草生可無夭。予因詣金母，飛蓋超西極。遂入素天中，停輪太濛側。若華拂流景，不使白日匿。傾曦復亭午，六合無暝色。道化隨感遷，此理誰能測。朝逾弱水北，夕憩鐘山頂。顓頊清玄宮，禺強掃幽境。燭龍發神曜，陰野彌煥炳。導達三氣和，驅除六天靜。玉樓互相暉，煙客何秀穎。一舉流霞津，千年在俄頃。揚蓋造辰極，乘煙遊闈風。上元降玉闔，王母開琳宮。天人何濟濟，高會碧堂中。列侍奏雲歌，真音滿太空。千年紫奈熟，四劫靈瓜豐。斯樂異荒譙，陶陶殊未終。整駕辭五嶽，排煙波九霄。紛然太虛中，羽旖更相招。且盼蓬壺近，誰言崑闈遙。悠悠竟安適，仰赴三天朝。九龍何蜿蜿，載我昇雲綱。臨睨懷舊國，風塵混蒼茫。依依遠人寰，去去邇帝鄉。上超星辰紀，下視日月光。修已過太微，天居煥煌煌。停縿太儀側，整服金闕前。肅肅承上帝，鏘鏘會草仙。鴻爐發靈音，廣麻張鈞天。玉體洽中座，霞高充四筵。良期無終極，倪仰移億年。峻朗妙門闢，澄微真鑒通。瓊林九霞上，金閣三天中。飛虹躍慶雲，翔鶴搏靈風。鬱彼玉京會，仙期六合同。予昇至陽原，欲憩明霞綰。飄飄瓊輪舉，嘩曄金景散。結虛成萬有，高妙咸可骯。玉山鬱嵯峨，琅海杳無岸。暫賞過千樁，遐齡誰復算。招攜紫陽友，合宴玉清臺。排景羽衣振，浮空雲駕來。靈幡七曜動，瓊障九光開。鳳舞龍傲奏，虹軒殊未迴。高昇紫極上，宴此玄都岑。玉藥散奇香，瓊柯流雅音。靈風生太漠，習習吹人襟。體渾希夷廣，神凝空洞深。蕭然宇宙外，自得乾坤心。予招三清友，迥出九天上。撓挑絕漠中，差池遙相望。太空含常明，八外無隱障。鸞鳳有逸翮，泠然恣飄颺。寥寥唯玄虛，至樂在神王。縱身太霞上，眇眇虛中浮。八威先啟行，五老同我遊。靈景何灼灼，祥風正寥寥。簫歌振長空，逸響清且柔。遨嬉無近賞，顧陌皆真儔。不疾而自速，萬天俄已周。返視太初先，與道冥至一。空洞凝真精，乃為虛中實。變通有常性，合散無定質。不行迅飛電，隱曜光白日。玄棲忘玄深，無得固無失。步虛詞十首眾仙仰靈範，肅駕朝神宗。金景相照曜，逶迤昇太空。七玄已高飛，火鍊生朱宮。餘慶逮天壤，平和王道融。八威清遊氛，十絕舞祥風。使我躋陽原，其來自陰功。逍遙太霞上，真鑒靡不通。逸轡登紫清，乘光邁奔電。聞風隔三天，俯視猶可見。玉闔標敞朗，瓊林鬱蔥倩。自非挺金骨，焉得諧夙願。真朋何森森，合景恣遊宴。良會忘淹留，千齡纔一陌。三宮發明景，朗照同鬱儀。紛然馭颱欽，上採空青羹。令我洞金色，後天曜瓊姿。心吋太虛靜，寥寥竟何思。玄中有至樂，澹泊終無為。但與正真友，飄飄從遨嬉。稟化凝正氣，鍊形為真仙。忘心符元宗，返本吋自然。帝一集絳宮，流光出丹玄。無英與桃君，朗詠長生篇。六府煥明霞，百關羅紫煙。颱車涉寥廓，靡靡乘景遷。不覺雲路遠，斯須遊萬天。扶桑誕初景，羽蓋凌晨霞。倏欽造西城，嬉遊金母家。碧津湛洪源，灼爍敷荷花。煌煌青琳宮，集集列玉華。真氣溢絳府，自然思無邪。俯矜區中士，天濁良可嗟。瓊臺劫為仞，孤嘆大羅表。常有三素雲，凝光自飛繞。羽景泛明霞，升降何縹緲。鸞鳳吐雅音，棲翔絳林標。玉虛無晝夜，靈景何皎皎。一睹太上京，方知眾天小。灼灼青華林，靈風振瓊柯。三元無冬春，一氣清且和。迴首邇結璘，傾眸親曜羅。豁玆制六天，流鈴威百魔。綿綿慶不極，誰謂樁齡多。高清無侈靡，遇物生華光。至樂非簫歌，玉音自玲琅。或登明真臺，宴此羽景堂。杳靄結寶雲，霏微散靈香。天人誠多暇，歡泰不可量。爰從太微上，肆覲虛皇尊。騰我八景輿，威遲入天門。既登玉晨庭，肅肅仰紫軒。敢問龍漢末，如何闢乾坤。怡然報雲傲，告我希微言。幸聞至精理，方見造化源。二氣播萬有，化機無停輪。而我操其端，乃能出陶鈞。寥寥升太漠，所遇皆清真。澄瑩含元和，氣同自相親。絳樹結丹寶，紫霞流碧津。願以保童嬰，永用超形神。建業懷古炎精既失御，宇內為三分。昊王霸荊越，建都長江濱。爰資股肱力，以青淮海民。魏后欲濟師，臨流遽旋軍。豈惟限天塹，所忌在有人。惜哉歸命侯，淫虐敗前勳。銜璧入洛陽，委躬為晉臣。無何覆宗社，為爾含悲辛。俄及永嘉末，中原塞胡塵。五馬浮渡江，一龍躍天津。此時成大業，實賴賢摺紳。闢土雖未遠，規模亦振振。謝公佐王室，仗節掃偽秦。誰為昊兵孱，用之在有倫。荏苒守齊宋，斯須變梁陳。綿歷已六代，興亡互紛綸。在德不在險，成敗良有因。高壇復于隍，廣殿摧于榛。王風久泯滅，勝氣猶氤氳。皇家一區域，玄化通無垠。常言宇宙泰，忽遘雲雷屯。極目梁宋郊，茫茫晦妖氛。宅得倚天劍，斷玆橫海鱗。徘徊江山暮，感激為誰申。經羊角－表墓作祇召出江國，路傍旌古墳。伯桃葬角哀，墓近荊將軍。神道不相得，稱兵解其紛。幽明信難知，勝負理莫分。長呼遂刎頸，此節古未聞。兩賢結情愛，骨肉何足云。感子初併根，我心正氛氳。遲迴駐征騎，不覺空林醺。登北固山望海此山鎮京白，迥出滄海湄。躋覽何所見，茫茫朝夕池。雲生蓬萊島，日上扶桑枝。萬里混一色，焉能分兩儀。願言策煙駕，縹緲尋安期。揮手謝人境，吾將從此辭。過天門山懷友人舉帆遇風勁，逸勢如飛奔。縹緲浚煙波，崩騰走川原。兩山夾滄江，豁爾開天門。須臾輕舟遠，想象孤嶼存。歸路日已近，怡然慰心魂。所經多奇趣，待與吾友論。一日如三秋，相思意彌敦。舟中遇柳伯存歸潸山因有此贈澆風久成俗，真隱不可求。何悟非所冀，得君在扁舟。目擊道已存，一笑遂忘言。況觀絕交書，兼睹箴隱文。見君浩然心，視世如浮雲。君歸潛山曲，我復廬山中。形問心不隔，誰能嗟異同。他日或相訪，無辭馭泠風。舟中夜行榜人識江路，挂席從宵征。莫辨洲渚狀，但聞風波驚。陰雲正飄諷，落月無光晶。豈不畏艱險，所憑在忠誠。何時達遙夜，佇見初，汨明。晚到湖口見廬山作呈諸故人夜舟達湖口，漸近廬山側。高高標橫天，隱隱何峻極。石鏡啟晨暉，鑪煙凝寒色。旅泊將休暇，歸心已躋陸。虛名久為累，使我辭逸‘域。良願道不違，幽襟果玆得。故人在雲嬌，乃復同宴息。鴻飛入青冥，虞氏罷繒弋。苦春霖作應龍遷南方，霪雨備江干。俯望失平陸，仰瞻隱崇巒。陰風敘暄氣，殘月悽已寒。時烏戢好音，眾芳亦微殘。萬流注江湖，日夜增波瀾。數君曠不接，悄悄無與歡。對酒聊自娛，援琴為誰彈。彈為愁霖引，曲罷仍永歎。此歎因感物，誰能識其端。寫懷寄同心，詞極意未嬋。酬葉縣劉明府避地廬山盲懷飴鄭錄事昆季苟尊師兼見贈之明哲良罕遇，遇君輒思齊。挺生著天爵，自可析人珪。何洛初沸騰，方期掃虹霓。時命竟未合，安能親鼓鼙。從此罷飛亮，投簪辭割雞。驅車適南土，忠孝兩不睽。廬嶽鎮江介，於焉愜林棲。入門披綵服，出谷杖紅華。隱令舊問里，而今復成躋。鄭公解簪紱，華萼曜松谿。賢哉苟徵君，滅跡為圃畦。顧已誠非薄，忝玆忘荃蹄。相歡對綠樽，逸思波丹梯。道泰我長往，時清君勿迷。王孫且無歸，芳草正萋萋。宗玄先生文集卷中竟＃１原本缺六字，據《全唐文》補。宗玄先生文集卷下覽古詩十四首聖人重周濟，明道欲救時。孔席不暇暖，墨突何嘗緇。興言振頹綱，將以有所維。君臣竟淫惑，風俗日凋衰。三代業遽隕，七雄遂交馳。庶物墜塗炭，區中若葬絲。秦皇燎儒術，方冊靡孑遺。大漢立五葉，斯文復崇推。乃驗經籍道，與世同屯夷。弛張固天意，設教安能持。興亡道之運，否泰理所全。奈何淳古風，既往不復旋。三皇已散朴，五帝初尚賢。王業與霸功，浮偽日以宣。忠誠及狙詐，般混安可甄。餘智入九霄，守愚淪重泉。永懷巢居時，感涕徒汶然。楝宇代巢穴，其來自三皇。跡生固為累，經始增百王。瑤臺既滅夏，瓊室復隕湯。覆車世不悟，秦氏興阿房。繼踵迷反正，漢家策建章。力役弊萬人，瓖奇嬋八方。徇志仍未極，促齡已云亡。侈靡竟何在，荊榛生廟堂。閑居覽前載，惻彼商與秦。所殘必忠良，所寶皆兇膽。呢諛方自聖，不悟禍滅身。箕子作周輔，孫通為漢臣。洪範及禮儀，後王用經綸。吾觀釆苓什，復感青蠅詩，讒佞亂忠孝，古今同所悲。姦邪起狡猾，骨肉相殘夷。漢儲隕江充，晉嗣滅驪姬。天性猶可問，君臣固其宜。子骨烹昊鼎，文種斷越鈹。屈原沉湘流，厥慼誠自貽。何不若范蠡，扁舟無還期。嘗稽真仙道，清寂樁眾煩。秦皇及漢武，焉得遊其藩。情擾萬幾屑，位驕四海尊。既欲先宇宙，仍·規後乾坤。策高與久遠，物莫能兩存。蚓乃恣所慾，荒淫伐靈根。金膏特延期，玉卮復動魂。征戰窮外域，殺傷被中原。天鑒諒難誣，神理不可諼。安期返蓬萊，王母還崑崙。異術終莫結，悲哉竟何言。魯侯所政術，尼父從棄捐。漢主思英才，賈生亦排遷。始皇－重韓子，及睹乃不全。武帝欽相如，既徵復忘賢。貴遠世咸爾，賤今理共然。方知古來士，難以效當年。食其昔未遇，落魄為狂生。一朝君臣契，雄辯何從橫。運籌康漢業，憑軾下齊城。既以智所達，還為智所烹。豈若終賤貧，酣歌本無營。晁錯抱遠策，為君納良規。削彼諸侯權，永用得所宜。姦臣負舊隙，乘疊謀相危。世主竟不辨，身戮宗且夷。漢景稱欽明，濫罰猶如斯。比干與龍逢，殘害何足悲。絳侯成大績，賞厚位仍尊。一朝對獄吏，榮辱安可論。蘇生佩六印，弈弈為殃源。主父食五鼎，昭昭成禍根。李斯佐二辟，臣疊鐘其門。霍孟翼三后，伊慼及後昆。天人忌盈滿，玆理固未存。方知得意者，何必乘朱輪。滅景棲遠壑，弦歌對清蹲。二疏返濱海，蔣翎歸林園。瀟灑去物累，此謀誠足敦。至人順通塞，委命固無疵。吾觀太史公，可謂識道規。留滯焉足憤，感懷珍生涯。吾歎龔夫子，秉義確不移。晦跡一何晚，天年夭當時。薰膏自銷·爍，楚老空餘悲。達者貴量力，至人尚知幾。京房洞幽贊，神奧咸發揮。如何疾元惡，不悟禍所歸。謀物間謀己，誰言爾精微。玄元明知止，大雅尚保躬。茂先洽聞者，幽蹟咸該通。弱年賦鶴鶉，可謂達養蒙。晚節希鸞鵠，長飛唳層穹。知進不知退，遂令其道窮。伊昔辯福初，故為迷禍終。方驗嘉遁客，永貞天壤同。聖人垂大訓，奧義不苟設。天道殃頑兇，神明祐懿哲。斯言猶影響，安得復迴穴。鯀映誕英睿，唐虞育昏孽。盜蹶何延期，顏生乃短折。魯隱全克讓，禍機遂潛結。楚穆肆巨逆，福柄奚赫烈。田恆弒其主，祚國久罔缺。管仲存霸功，世祖成詭說。漢氏方版蕩，旱闔恣邪譎。賽賽陳蕃徒，孜孜抗忠節。誓期區宇靜，爰使兇醜絕。謀協事靡從，俄而返誅滅。古來若玆類，紛擾難盡列。道遐理微茫，誰為我昭晰。吾將詢上帝，寥廓詛躋徹。已矣勿用言，忘懷庶自。高士詠易稱君子之道，或出或處，或默或語，蓋出而語者，所以佐時致理。處而默者，所以居靜鎮躁。故雖無言，亦幾於利物。豈獨善其身而已哉。夫子曰隱居以求其志，行義以達其道。所謂百慮一致，殊途同歸者也。夫好同惡異，人之常情。予自弱年，竊尚真隱，遠覽先達，實怡我心。雖不見古人，而餘風可仰。是則是傚，其唯嘉遁之士乎。故企慕之不足，則師友之。師友之不足，則詠歌之。聊樂我真，於是乎，在昔玄晏先生皇甫謐，因其所美而著高士傳，梁伯鸞有高士頌，愚今有高士詠，亦各一時之志耳。太初渺邈，難得而詳。洪崖之流，無跡可紀。故始於混元皇帝，終於陶徵君。舉其絕倫，明其標的，為五十首，以昤諷其德音焉。混元皇帝玄元九仙主，道冠三氣初。應物方佐命，棲真亦歸居。貽篇訓終古，駕景還太虛。孔父歎猶龍，誰能知所如。廣成子廣成臥雲岫，緬邈逾千齡。軒轅來順風，問道修神形。至言發玄理，告以從杳冥。三光入無窮，寂默返太寧。許先生大名賢所尚，寶位聖所珍。皎皎許仲武，遺之若纖塵。棄瓢箕山下，洗耳穎水濱。物外兩寂寞，獨與玄冥均。樊先生巢父志何遠，潛精人莫知。恥聞讓王事，飲犢方見移。不欲散大朴，焉能為堯師。鍊真自輕舉，浮世何足遺。相成子高大禹受禪讓，子高辭諸侯。退躬適外野，放浪夫何求。萬乘造中畝，一言良見酬。侶但耕不顧，斯情邈難儔。臧丈人臧叟隱中壑，垂綸心浩然。文王感昔夢，授政道斯全。一遵無為術，三載淳化宣。功成遂不處，遁跡符沖玄。伯夷叔齊夷齊互崇讓，棄國從所欽。聿來及宗周，乃復非其心。世濁不可處，冰清首陽岑。釆薇詠羲農，高義越古今。南華真人南華源道宗，玄遠故不測。動與造化遊，靜合太和息。放曠生死外，逍遙神明域。況乃資丸丹，輕舉歸太極。沖虛真人沖虛冥至理，體道自玄通。不受子陽祿，但飲壺丘宗。泠然竟何依，撓挑遊太空。未知風乘我，為是我乘風。洞靈真人亢倉致虛極，潛跡依遠岫。智去愚獨留，日虧歲方就。鄉人謀尸祝，不欲聞俎豆。尚賢非至理，堯舜固為陋。通玄真人通玄貴陰德，利物非市朝。悠然大江上，散髮揮輕橈。已陳緇帷說，復表滄浪謠。滅跡竟何往，遺文獨昭昭。文始真人文始通道源，含光隱關吏。遙欣紫氣浮，果驗真人至。玄誥已云錫，世榮何足累。高步三清境，超登九仙位。榮啟期榮期信知止，帶索無所求。外物非我尚，琴歌自優遊。三樂通至道，一言醉孔丘。居常以待終，嘯傲夫何憂。長沮桀溺賢哉彼沮溺，避世全其真。孔父棲棲者，征途方問津。行藏既異跡，語默豈同倫。耦耕長林下，甘與烏雀覃。顏闔世情矜寵譽，傚節激當時。顏闔遵無名，飯牛聊自怡。逃聘鄙束帛，鑿坏欣茅茨。託聘囂塵表，放浪世莫知。老萊夫妻萊氏道已遠，懿妻德彌清。一遁囂煩趣，永契雲壑情。祿位非所重，拂衣遂遐征。杳然從我願，豈為物所櫻。楚狂接輿夫妻接輿耽沖玄，伉儷亦真逸。傲然辭徵聘，耕績代祿秩。鳳歌誠文宣，龍德遂隱密。一遊峨媚上，千載保靈術。鄭商人弦高卓哉弦高子，商隱獨標奇。傚謀全鄭國，嬌命犒秦師。賞神義不受，存公滅其私。虛心貴無名，遠跡居九夷。柳下惠展禽抱純粹，滅跡和光塵。高情遺軒冕，降志救世人。百行既無點，三黜道彌真。信謂德超古，豈唯言中倫。荷篠晨門荷孫隱耕藝，晨門潛抱關。道尊名可賤，理愜心彌閑。混跡是非域，縱懷天地問。同譏孔宣父，匿景杳不還。漢陰丈人野哉漢陰叟，好古遂忘機。抱甕誠亦勤，守朴全道微。子貢初不達，聽言識其非。已為風波人，悅惘失所依。於陵夫妻皎皎於陵子，己賢妻亦明。安玆道德重，顧候浮華輕。琴書方為務，祿位不可榮。逃跡終灌園，誰能達世情。太項棄太項冥虛極，微遠不可究。稟量合太初，返形寄童幼。孔父暫至理，顏生賴真授。泛然同萬流，無跡世莫觀。太伯延陵太伯全至讓，遠投蠻夷問。延陵嗣高風，去國不復還。尊榮比蟬翼，道義俾崇山。元規與峻節，歷世無能攀。壺丘子壺丘道為量，玄虛固難知。季咸曜淺術，禦寇初探疑。至人忘禍福，感變靡定期。太沖杳無朕，元化誰能知。段干木干木布衣者，守道杜衡門。德光義且富，肯易王侯尊。魏主欽其賢，軾廬情亦敦。秦兵遂不舉，高臥為國藩。魯仲連仲連秉奇節，釋難舍道情。一言卻秦國，片札降遼城。辭金義何遠，讓祿心益清。處世功已立，拂衣蹈滄淇。顏歜高哉彼顏歜，逸氣陵齊宣。道尊義不屈，士重王來前。榮祿安可誘，保和從自然。放情任所尚，長揖歸山泉。周豐周豐貴隱耀，靜默尊無名。魯侯詢政體、喻以治道精。花人在忠慇，疑叛由會盟。一言達至義，千載良為程。師金聖人貴素朴，禮義非玄同。師金告顏生，可謂達化宗。夫子飾蓊狗，自然道斯窮。應物方嬌行，俯仰靡不通。南郭子荼子景方隱機，冥寂久灰心。悟來應顏游，清義杳何深。含響盡天籟，有言同轂音。是非不足辯，安用勞神襟。黔婁先生黔婁蘊雅操，守約遺代華。淡然常有怡，與物固無瑕。哲妻配明德，既沒辯正邪。辭綠乃餘貴，表謐良可嘉。原憲原生何淡漠，觀妙自怡性。蓬戶常晏如，弦歌樂天命。無財方是貧，有道固非病。木賜欽高風，退暫車馬盛。商山四皓萬方厭秦德，戰伐何紛紛。四皓同無為，丘中外白雲。自漢成帝業，一來翼儲君。知幾道可尚，隱括成元勳。河上公邈邈河上叟，無名契虛沖。靈關暢玄旨，萬乘趨道風。寵辱不可累，飄然在雲空。獨與造化友，誰能測無窮。東方曼倩束方稟易象，骯世隱廊廟。棲心抱清微，混跡祕光耀。玄覽寄數術，納規在談笑。賣藥五湖中，還從九仙妙。嚴君平漢皇舉遺逸，多士咸已寧。至德不可拔，嚴君獨湛冥。卜筮訓流俗，指歸暢玄經。閉關動元象，何必遊紫庭。司馬季主季主超常倫，沉跡寄卜筮。宋賈二大夫，停車試觀藝。高談哂朝列，洪辯不可際。終秉鸞鳳心，偷然已遐逝。鄭子真張仲蔚子真巖石下，仲蔚蓬蒿居。禮聘終不屈，清貧長晏如。志清在耕藝，養壽資玄虛。至樂非外物，道冥歡有餘。嚴子陵漢皇敦故友，物色訪嚴生。三聘迨深澤，一來過帝庭。紫宸同御寢，玄象驗客星。祿位終不屈，雲山樂躬耕。向子平子平好真隱，清淨飯老易。探玄樂無為，觀象驗損益。常抱方外心，且紆人問跡。一朝畢婚娶，五嶽遂長適。韓康伯休抱遐心，隱括自為美。賣藥不二價，有名返深恥。安能受玄燻，秉願終素履。逃遁從所尚，蕭蕭絕塵軌。臺修管寧吾嘉臺孝威，樂道隱巖穴。吾尚管幼安，棲真養高節。採藥聊自給，觀書任所悅。風塵不可混，真素比松雪。高鳳吾觀時人趣，嬌跡務馳聲。獨有高文通，訟田求翳名。公車徒見累，爵祿非所縈。隱身樂漁釣，世網不可櫻。龐德公龐公棲鹿門，絕跡遠城市。超然風塵外，自得丘壑美。耕鑿勤厥躬，耘鋤課妻子。保玆永無患，軒冕何足紀。玄晏先生士安逾弱冠，落魄未修飭。一朝因感激，志學無寢食。著書窮天人，辭聘守玄默。薄葬信昭儉，可為將來則。孫公和孫登好淳古，卉服從穴居。彈琴合天和，讀易見象初。終日無慍色，恬然在玄虛。貽言誠叔夜，超跡安所如。董威輩董京依白社，散髮詠玄風。心出區宇外，跡參城市中。囂塵不能雜，名位安可籠。匿影留雅什，精微信難窮。郭文舉郭生在童稚，已得方外心。絕跡遺世務，棲真入長林。元和感異類，猛獸懷德音。不憶固無情，斯言微且深。陶徽君吾重陶淵明，達生知止足。怡情在蹲酒，此外無所欲。彭澤非我榮，折腰信為辱。歸來北窗下，復採束籬菊。宗玄先生文集卷下竟宗玄先生玄綱論經名：宗玄先生玄綱論。唐吳筠著。底本出處：《正統道藏》太玄部。參校版本：《全唐文·宗玄先生玄綱論》。宗玄先生玄綱論一卷共10頁唐代道教學者吳筠撰。《新唐書．藝文志》已著錄。《道藏》本一卷，收入太玄部。本書是唐代道教重要理論著作。卷首有天寶十三年(754)吳筠所撰《進玄綱論表》，卷末附禮部尚書權德輿所撰《吳尊師傳》。正文分上中下三篇，綜述道教理論樞要，故名《玄綱論》。上篇《明道德》，凡九章，闡釋"道德"大旨。渭道乃"虛無之系，造化之根，神明之本，天地之源"；德乃"天地所稟，陰陽所資"。又稱："通而生之謂道，畜而成之謂德"。天地人物及靈仙鬼神，皆以道德為生成之大本。人雖本道稟德而生，然性動生情，情反於道，故壽夭生死皆不能自主。若能黜嗜慾，隳聰明，無為無慮。至靜虛極，超乎動靜，神氣形全，則與道為一，與造物者為儔，超脫生死之累。又稱為政之道須"內道德而外仁義，先素樸而後禮智"。或者以為道家輕仁義、薄禮智而專任清虛，乃世儒不達玄聖之深旨也。中篇《辨法教》凡十五章，述學道成仙之要旨。謂仙道"皆以至靜為宗，靜思為用，齋戒為務，慈惠為先"。然後吐納導引，怡神潤骨，以陽煉陰，使陽盛陰消。雖形動不妨心靜，雖無為而不可不察。又須積陰功，改陽過。五慾無動乎心，衣食任乎自然，餐吸元和，晝夜不寐，白可得道成仙。下篇《析凝滯》，凡九章，假設問答，以解析對於修煉成仙之各種凝滯。謂成仙與否，惟在學道之能否專精，宿稟仙骨者雖為官治世，亦可成仙。忠孝廉貞，有大功及物者，自得上擢天職。又主張修性與煉形不可偏廢。謂獨以得性為妙而不知煉形者，"所謂清靈善爽之鬼，何可以高仙為比哉！"此蓋暗斥佛教之說。進玄綱論表道士臣筠言：臣聞道資虛契，理藉言彰。臣曩棲巖穴之時，輒撰修行之事。伏以重玄深而難蹟其奧，三洞祕而罕窺其門，使向風之流，浩蕩而無據，遂總括樞要，謂之玄綱。冀循流孤而可歸其源，闡幽微而不泄其旨。至於高虛獨化之兆，至士登仙之由，或前哲未論，真經所略，用率鄙思，列于篇章。伏惟開元天寶聖文神武證道孝德皇帝陛下，為至道之主，弘自然之訓、品物咸熙於陶鈞之際，黎元輯寧於仁壽之域，豈纖塵有裨於崇嶽，燸火能助於太陽。然茲莞雖微，明聖不棄，敢陳菲薄，希燭天光，所述舊文，謹隨表奉進，輕瀆宸宸，伏增戰越。臣筠誠惶誠恐，頓首頓首。謹言。天寶十三載六月十一日，中嶽嵩陽觀道士臣筠表上。宗玄先生玄綱論上篇明道德凡九章道德章第一道者何也？虛無之系，造化之根，神明之本，天地之源，其大無外，其微無內，浩曠無端，杳冥無對，至幽靡察而大明垂光，至靜無心而品物有方，混漠無形，寂寥無聲，萬象以之生，五音以之成，生者有極，成者必虧，生生成成，今古不移，此之謂道也。德者何也？天地所稟，陰陽所資，經以五行，緯以四時，牧之以君，訓之以師，幽明動植，咸暢其宜，澤流無窮，草生不知謝其功，惠加無極，百姓不知賴其力，此之謂德也。然則通而生之之謂道，道固無名焉。畜而成之之謂德，德固無稱焉‘。嘗試論之，天地人物，靈仙鬼神，非道無以生，非德無以成。生者不知其始，成者不見其終，探奧索隱，莫窺其宗，入有之末，出無之先，莫究其朕，謂之自然。自然者，道德之常，天地之綱也。元氣章第二太虛之先，寂寥何有。至精感激，而真一·生焉。真一運神，而元氣自化。元氣者，無中之有，有中之無，曠不可量，微不可察，氤氳漸著，混茫無倪，萬象之端，兆朕于此。於是清通澄朗之氣浮而為天，濁滯煩昧之氣積而為地，平和柔順之氣結而為人倫，錯謬剛戾之氣散而為雜類。自一氣之所育，播萬殊而種分，既涉化機，遷變罔窮。然則生天地人物之形者，元氣也。授天地人物之靈者，神明也。故乾坤統天地，精魂御人物。氣有陰陽之革，神無寒暑之變。雖覃動斜紛，不可勝紀，滅而復生，終而復始。道德之體，神明之心，應感不窮，未嘗疲於動用之境矣。真精章第三天地不能自有，有天地者太極。太極不能自運，運太極者真精。真精自然，惟神惟明，皇曰虛皇，高居九清，乃司玄化，總御萬靈，乾以之動，坤以之寧，寂默無為，草方用成。空洞之前，至虛靡測，元和澄正。自此而植，神真獨化，匪惟巨億，仰隸至尊，咸有所職。丹臺瑤林，以游以息，雲漿霞僎，以飲以食，其動非心，其翔非翼。聽不以耳，聞乎無窮。視不以目，察乎無極。此皆無祖無宗，不始不終，含和蘊慈，愍俗哀蒙，清濁體異，真凡莫同。降氣分光，聿生人中，賢明博達，周濟為功，為君為長，俾物咸通，爰歷世紀，玄勳允充，德換天壤，名書帝官。於是運絕北都，命標南府，元真乃降，是為形主，陰氣既落，世塵自阻，鍊胎易質，革穢除腐，神形合契，白日輕舉。所謂反我鄉，歸我常，與道無疆，而孰知其方。天稟章第四夫道本無動靜，而陰陽生焉。氣本無清濁，而天地形焉。純陽赫赫在乎上，九天之上無陰也。純陰冥冥處乎下，九地之下無陽也。陰陽混蒸而生萬有，生萬有者，正在天地之問矣。故氣象變通，晦明有類，陽以明而正，其粹為真靈，陰以晦而邪，其精為魔魅。故稟陽靈生者為睿哲，資陰魅育者為頑兇。睿哲惠和，陽好生也。頑兇悖戾，陰好殺也。或善或否，二氣均合而生中人。三者各有所稟，而教安施乎。教之所施，為中人爾。何者？睿哲不教而自知，頑兇雖教而不移，此皆受陰陽之純氣者也。亦猶火可滅，不能使之寒。冰可消，不能使之熱。理固然矣。夫中人為善則和、氣應，為不善則害氣集。故積善有餘慶，積惡有餘殃，有慶有殃，教於是立。性情章第五夫生我者道，稟我者神，而壽夭去留，匪由於己，何也？以性動為情，情反於道，故為化機所運，不能自持也。將超跡於存亡之域，棲心於自得之鄉，道可以為師，神可以為友，何為其然乎？夫道與神，無為而氣自化，無慮而物自成，入於品彙之中，出乎生死之表。故君子黜嗜慾，廳聰明，視無色，聽無聲，恬澹純粹，體和神清，虛夷忘身，乃合至精。此所謂返我之宗，復與道同。與道同，則造化莫能移，鬼神莫能知，而況於人乎。超動靜章第六夫道至無，而生天地。天動也，而北辰不移，含氣不虧。地靜也，而束流不輟，興雲不竭。故靜者天地之心也，動者天地之氣也。心靜氣動，所以覆載而不極。是故通乎道者，雖翱翔宇宙之外，而心常寧。雖休息毫釐之內，而氣自運。故心不寧則無以同乎道，氣不運則無以存乎形，形存道同，天地之德也。是以動而不知其動者，超乎動者也。靜而不知其靜者，出乎靜者也。故超乎動者，陽不可得而推。出乎靜者，陰不可得而移。陰陽莫能變，而況於萬物乎。故不為物之所誘者，謂之至靜，至靜然後能契於至虛。虛極則明，明極則瑩，瑩極則徹。徹者，雖天地之廣，萬物之殷，而不能逃於方寸之鑒矣。同有無章第七夫道包億萬之數，而不為大，貫秋毫之末，而不為小，先虛無而不為始，後天地而不為終，昇積陽而不為明，淪重陰而不為晦。本無神也，虛極而神自生。本無氣也，神運而氣自化。氣本無質，凝委而成形。形本無情，動用而虧性。形成性動，去道彌遠。故溺於生死，遷於陰陽，不能自持，非道存而亡之也。故道能自無而生於有，豈不能使有同於無乎？有同於無，則有不滅矣。故生我者道，滅我者情。苟忘其情，則全乎性，性全則形全，形全則氣全，氣全則神全，神全則道全，道全則神王，神王則氣靈，氣靈則形超，形超則性徹，性徹則返覆流通，與道為一。可使有為無，可使虛為實。吾將與造物者為儔，奚死生之能累乎。化時俗章第八道德者，天地之祖。天地者，萬物之父。帝王者，三才之主。然則道德、天地、帝王，一也。而有今古澆淳之異，堯桀治亂之殊者，何也？夫道德無興衰，人倫有否泰，古今無變易，性情有推移。故運將泰也，則至陽真精降而為主，賢良輔而姦邪伏矣。時將否也，則太陰純精升而為君，姦邪弼而賢良隱矣。天地之道，陰陽之數，故有治亂之殊也。所以古淳而今澆者，亦猶人幼愚而長慧也。嬰兒未孩，則上古之含純粹也。漸有所辯，則中古之尚仁義也。成童可學，則下古．之崇禮智也。壯齒多欲，則季世之競浮偽也。變化之理，時俗之宜，故有澆淳之異也。竅其所以，源其所由．，子以習學而性移，人以隨時而朴散。雖然，父不可不教於子，君不可不治於人，教子在乎義方，治人在乎道德。義方失則師友不可訓，道德喪則禮樂不可理。雖加以刑罰，益以鞭楚，難制於姦臣賊子矣。是以示童蒙以無誑，則保於忠信。化時俗而以純素，則安於天和。故非執道德以撫人者，未聞其至理者也。明本末章第九夫仁義禮智者，帝王政治之大綱也。而道家獨云遺仁義，薄禮智者，何也？道之所尚存乎本，故至仁合天地之德，至義合天地之宜，至禮合天地之容，至智合天地之辯，皆自然所稟，非－必鳥一自企羨可及。嬌而效之，斯為偽矣。偽則萬詐萌生，法不能理也。所以貴浮古而賤澆季，內道德而外仁義，先素朴而後禮智，將敦其本，以固其末。猶根探則條茂，源濬則流長，非棄仁義、薄禮智也。故道喪而猶有德，德衰而猶有仁，仁虧而猶有義，義缺而猶有禮，禮壞則繼之以亂，而智適足以憑陵天下矣。故禮智者，制亂之大防也。道德者，撫亂之宏綱也。然則道德為禮之本，禮智為道之末。執本者易而固，持末者難而危。故人主以道為心，以德為體，以仁義為車服，以禮智為冠冕，則垂拱而天下化矣。若尚禮智而忘道德者，所為有容飾而無心靈，則雖乾乾夕惕，而天下敝矣。故三皇化之以道，五．帝撫之以德，三王理之以仁義，五伯率之以禮智。故三皇為至治，五伯鄰至亂，故捨道德而專任禮智者，非南面之術。是以先明道德，道德明則禮智薄一矣。老子日：禮者，忠信之薄而亂之首。以智治國國之賊，不以智治國國之福此謂禮虧則亂，智變則詐。故塞其亂源，而絕其詐根。而揚雄、班固之儔，咸以道家輕仁義、薄禮智，而專任清虛者，蓋世儒不達玄聖之深旨也。中篇辯法教凡一十五章神道設教章第十九玄之初，二象未構，靈風集妙，空洞凝華，寶章結於混成，玉字標於獨化，挺乎有無之際，煥乎玄黃之先，日月得之以照臨，乾坤資之以覆載。於是無上虛皇命元始天王編之於金簡，次之於玉章，初祕上玄，末流下土，降鑒有道，乃錫斯文。故伏羲受圖，軒轅受符，高辛受天經，大禹受洛書，神道設教兆於玆矣。又玄元慾俗，歷為帝師。人倫澆浮，則陳道德以示朴。鬼神雜擾，則演盟威以盪邪。爰及蘇茅周王裴魏楊許，莫不躬接玄聖，親傳寶經，故西臺無隱於靈文，東華不秘於真訣，是以龍章雲篆，漸降人問，師資相承，經法彌廣。然可以周覽，難可以盡行，何者？以一人之心，兼累聖之道，神疲形倦，莫究其微。故周覽以絕疑，約行以取妙，則不虧於修習，無廢於閑和，道在至精，靡求其博爾。學則有序章第十－道雖無方，學則有序。故始於正一，次於洞神，棲於靈寶，息於洞真。皆以至靜為宗，精思為用，齋戒為務，慈惠為先。故非至靜則神不凝，非精思則感不徹，非齋戒則真不應，非慈惠則功不成。神凝感徹、真應功成者，是謂陸初仙之階矣。然後吐納以鍊藏，導引以和體，怡神以寶章，潤骨以瓊醴，皆承奉師訣，研味真奧，則氣液通暢，形神合同，不必金丹玉芝，可俟雲耕羽蓋矣。若獨以噓吸為妙，屈伸為要，藥餌為事，雜術為利者，可謂知養形不知寶神矣。不知寶神者，假使壽同龜鶴，終無冀於神仙矣。陽勝則仙章第十二陽與陰并，而人乃生，魂為陽神，魄為陰靈，結胎運氣，育體搆形，然勢不俱全，全則各返其本。故陰勝則陽竭而死，陽勝則陰銷而仙。柔和慈善貞清者，陽也。剛狠嫉惡娌濁者，陰也。心澹而虛則陽和襲意，躁而欲則陰氣入明。此二者制之在我，陽勝陰伏，則長生之漸也。漸也者，陸道之始，不死之階也。虛明合元章第十三道不欲有心，有心則真氣不集。又不欲苦忘，心苦忘心則客邪來舍。在於平和恬澹，澄靜精微，虛明合元，有感必應。應而勿取，真偽斯分。故我心不傾，則物無不正。動念有屬，則物無不邪。邪正之來，在我而已。雖所尚虛漠遺形能慮，非精感遐徹，則不能通玄致真。故上學之士，息於存念者，陰尸之氣勝也。听於勤銳者，陽和之神勝也。一息一勤者，其戰未央也。決之者在於剋節勵操，務違懈慢之意，使精專無報於斯，須久於其事者，則尸銷而神王。神王者，謂之陽勝。陽勝者，道其鄰乎。以陽鍊陰章第十四陽火也，陰水也，冰炭不同器，勝負各有所歸。道俗反其情，人各有所鍊，眾人則以陰鍊陽，道者則以陽鍊陰。陰鍊陽者，自壯而得老，自老而得衰，自衰而得耄，自耄而得疾，自疾而得死。陽鍊陰者，自老而反嬰，自濁而反清，自衰而反盛，自龐而反精，自疾而反和，自夭而反壽，漸合真道而得仙矣。是以有纖毫之陽不盡者，則未至於死。有錙銖之陰不滅者，則未及於仙。仙者超至陽而契真，死者淪太陰而為鬼，是謂各從其類。所以含元和、抱淳一、吐故納新、屈伸導引、精思靜默、瀟灑無欲者，務以陽靈鍊革陰滯之氣，使表裹虛白，洞合至真，久於其事者，仙豈遠乎哉。形動心靜章第十五夫形動而心靜、神凝而跡移者，無為也。閑居而神擾、恭默而心馳者，有為也。無為則理，有為則亂。雖無為至易，非至明者，不可致也。夫天地晝亦無為，夜亦無為，無為則一，而理亂有殊者，何哉。晝無為以明，故眾陽見而草陰伏。夜無為以晦，故草陰行而眾陽息。是以主明而無為者，則忠良進，姦佞匿；而天下治也。主間而無為者，則忠良隱，姦佞職，而天下亂也。故達者之無為以慧，蔽者之無為以昏。慧則通乎道，昏則同乎物。道與物俱無為也，奚可以一致焉。故至人雖貴乎無為，而不可不察也。察而無為者，真可謂無為也。神清意平章第十六上學之士，時有高興遠寄，陶然於自得之境，為真仙可接，霄漢可昇者，神之王也。雖曰神王，猶恐陽和之氣發泄，陰邪之氣乘襲耳。可入靜室夷心，抑制所起，靜默專一，則神不散，而陽靈全。慎無恣其樂康之情，以致陰邪之來耳。古人所謂樂往則哀來，陽衰則陰勝。若有時躁競而煩悖者，此乃形中諸魄為陽靈之氣所鍊，陰尸積滯將散，故擾於絳宮之真矣。可入室靜慮，存一握固，激其滓濁，候神清氣平，然後省己悔過，務令自新，則轉合於虛靜之途，此亦洗心之一術爾。行清心貞章第十七行欲清，心欲貞，言勿過乎行，行無愧乎心，則遊於四達之衢。四達之衢者，涉道之通逵也。行之不已，則天地愛之，神明祐之，凶橫無由加，鬼神不能擾。若言清而行濁，名潔而跡污，雖醜蔽於外，而心暫於內。心暫於內者，天地疾之，神明趣之，雖力強於道，不可致也。故寧受人之毀，無招天之譴。人毀由可弭，天譴不可這也。真人為儔章第十八道之所至忌者，娌殺陰賊。此誠易戒。至於小小喜怒、是非可否，人之常情，甚難慎也。都不欲有纖芥之事關乎方寸之中，慮靜神閑，則邪氣不能入，我志不擾，則真人為儔。又好譽而憎毀者，賢達之所不兔。然審己無善而獲譽者不祥。省躬無疵而獲謗者何傷。以此論之得，失在乎己，而靡由其他。故泰然‘忘情，美惡不動乎衷者，至人哉，至人哉。仁明貞靜章第十九夫仁明而貞靜、博達而英秀者，皆天人分氣、降生以濟時利物也。積世功備，則丹臺著名。元貞港運於上玄，正氣密集於關府，自然魄鍊而尸滅，神凝而體清，陰滓都銷，則合形而輕舉。故古之仙者，未始非天人也。使行尸同其所好，不亦難乎。有積修累行而不獲昇舉者，何也。前功未著也。有不因修習而自得仙者，往行克充也。夫功無虛搆，善不徒施，不可見為而不得，則於我生息。睹自然羽化，則謂功不由人，皆失之遠矣。立功改過章第二十功欲陰，過欲陽。功陰則能全，過陽則可滅。功不全，過不滅。仙籍何由書，長生非可冀。然功不在大，遇物斯拯。過不在小，知非則俊。不必馳驟於立功，奔波於改過，過在改而不復為，功惟立而不中倦，是謂日新其德，自天祐之。若爾者，何必八節三元，言功悔過。神真明察，固其常焉。又謝過祈思，務在精誠，懇志注心於三清之上，如面奉金闕之前，不必屈伏形體宣通言辭。若徒加拜跪扣搏，誦課平常之文者，可謂示人以小善，實未為感激之弘規耳。制惡興善章第二十一陽之精曰魂與神，陰之精日尸與魄。神勝則為善，尸強則為惡。制惡興善則理，忘善縱惡則亂。理久則尸滅而魄鍊，亂久則神逝而魂銷。故尸滅魄鍊者，神與形合而為仙。神逝魂銷者，尸與魄同而為鬼。自然之道也。虛白其志章第二十二神魂好潔，尸魄好穢，常欲虛白其志，澡雪其形，則神魂樂康，尸魄鍊滅。神康尸滅者，日益清爽，雖未輕舉，吾必謂之仙矣。又悲哀感患者，與陰為徒。歡悅听康者，與陽為徒。故心悲則陰集，志樂則陽散。不悲不樂、恬澹無為者，謂之元和。非元和，無以致其道也。委心任運章第二十三夫目以妖艷為華，心以聲名為貴。身好輕鮮之飾，口欲珍奇之味，耳歡妙美之聲，鼻悅芳馨之氣，此六者皆敗德傷性，稱以伐其靈根者也。故有之即可遠，無之不足求。惟衣與食，人之所切，亦務道者之一弊耳。然當委心任運，未有不給其所用。且天地之生禽獸也，猶覆之以羽毛，供之以蟲粒，而況於人乎。必在忘其所趣，任之自然爾。虛凝靜息章第二十四覺與陽合，寐與陰並，覺多則魂彊，寐久則魄壯。魂彊者生之徒，魄壯者死之徒。若餐元和，徹滋味，使神清氣爽，至於晝夜不寐，唯虛凝而靜息者，善無以加焉。下篇析凝滯凡九章會天理章第二十五或問曰：夫人之心，久任之則浩蕩而忘返，頓棲之則一超躍乎無垠，任之則弊乎我性，棲之則勞乎我神，使致道者奚方而靜？愚應之曰：性本至凝，物感而動，習動滋久，胡能遽寧。既習動而播遷，可習靜而恬晏，故善習者寂而有裕，不善習者煩而無功。是以將躁而制之以寧，將邪而閑之以貞，將求而抑之以捨，將獨而澄之以清。優哉游哉，不欲不營，然後以玄虛為境域，以澹漠為城闕，以太和為宮觀，以寂照為日月。惟精惟微，不廢不越，行如是，息如是，造次於是，逍遙於是。習此久者，則物冥乎外，神鑒於內。不思靜而已靜，匪求泰而彌泰，即動寂兩忘，而天理自會矣。故履霜乃堅冰之始，習靜為契道之階。古人豈不云乎，積習生常，其斯之謂歟。畏神道章第二十六或問曰：人有善惡，天地神明豈悉知之乎？愚應之曰：是何言歟？是何言歟？夫心者神靈之府，神棲於其問。苟心謀之，即神知之。神知之，則天地神明悉知之矣。未有為善惡不謀於心者，既謀於心，則神道所察，無逃於毫分。無逃於毫分，則福善禍淫，其不差矣。曰：何為顏生夭，冉子疾，盜衛壽，莊跚富，楚穆霸，田但昌乎？愚應之曰：天道遠，人道邇，報應之效，遲速難量。故君子遭命，小人有幸，然吉凶斜纏，豈止於一形乎。故經曰：天網恢恢，疏而不失。又曰：其事好還。則報應之道可明矣，何必一切徵之於目前乎。率性凝神章第二十七或問曰：神主於靜，使心有所欲，何也？愚應之曰：神者無形之至靈者也。神稟於道，靜而合乎性。人察於神，動而合乎情。故率性則神凝，為情則神擾，凝久則神止，擾極則神還，止則生，遷則死，皆情之所移，非神之所使。曰：然則變性為情者，為誰乎？愚應之曰：內則陰尸之氣所悖，外則聲色之態所誘，積習浩蕩，不能自寧，非神之所欲動也。道反於俗章第二十八或問曰：人情之所至愛者，皆道家之所至忌，何也？愚應之曰：夫福與壽，人之所好，禍與夭，人之所惡。不知至愛者招禍致夭，無欲之介福永壽，若斯而過求自害，何迷之甚乎？且燕趙艷色，性之冤也。鄭衛淫聲，神之誼也。珍撰旨酒，心之昏也。捂紳紱冕，體之煩也。此四者捨之則靜，取之則擾，忘之則壽，耽之則夭，故為道家之至忌也。專精至道章第二十九或問曰：古之學仙者至多，而得道者至少，何也？愚應之曰：常人學道者千，而知道者一。知道者千，而志道者一。志道者千，而專精者一。專精者千，而勤久者一。是以學者眾，而成者寡也。若知道能絕俗，絕俗者能立志，立志者能專精，專精者能勤久，未有學而不得者也。曰：然則理世者，絕望於仙乎？應之曰：不然。若特稟真氣，大庇草生者，則無妨於理世。若中人好道，志慕輕舉，必藉於棲閑。故太昊襲氣母，軒轅昇雲耕，顓頊處玄宮，文命遊紫府，斯皆撫俗而得道者也。若乃玄元寄柱史，南華吏漆園，王喬花葉縣，方塑登金門，此亦佐時而得道者也。又仙欲隱密，道貴無名，或昭其蹤，或祕其跡，不可以一途而察，不可以一理而推。按《真誥》及抱朴子《元始上仙記》咸云：自古至忠至孝，至真至廉，有大功及物者，皆有所得，不同常流。堯舜周孔伊呂，昔諸聖賢，皆上擢仙職，斯所謂死而不亡者壽。又白華自以隨世，畏死而希仙，沒為靈官，其骨不朽，功充之後，靈肉附骸，返魂還形，倏忽輕舉。若爾者，則片善不失，而況專以神仙為務者乎。長生可貴章第三十或問曰：道之大旨，莫先乎老莊。老莊之言，不尚仙道，而先生何獨貴乎仙者也？愚應之曰：何謂其不尚乎？曰：老子云死而不亡者壽。又日子孫祭祀不輟。莊子日孰能以死生為一條。又日聖人以形骸為逆旅。此其證乎？愚答曰：玄聖立言，為中人爾，中人入道，不必皆仙。是以教之，先理其性，理其性者，必平易其心，心平神和，而道可冀。故死生於人，最大者也。誰能無情？情動性虧，柢以速死。令其當生不悅，將死不懼，偷然自適，憂樂兩忘，則情滅而性在，形歿而神存，猶愈於形性都亡，故有齊死生之說，斯為至矣。何為乎不尚仙者也？夫人所以死者，形也。其不亡者，性也。聖人所以不尚形骸者，乃神之宅，性之具也。其所貴者，神性爾。若以死為懼，形骸為真，是修身之道，非修真之妙矣。老子曰：深根固蒂，長生久視之道。又曰：谷神不死。莊子曰：千載厭世，去而上仙，乘彼白雲，至於帝鄉。又曰：故我修身千二百歲，而形一未嘗衰。又曰：乘雲氣，馭飛龍，以遊四海之外。又曰：人皆盡死，而我獨存。又曰：神將守形，形乃長生。斯則老莊之言長生不死，神仙明矣。曷謂無乎？又《道德經》、《南華論》，多明道以訓俗，敦本以靜末，神仙之奧，存而不議。其幽章隱書，鍊真妙道，祕於三洞，非賢不傳。故輕泄者獲戾於天官，欽崇者紀名於玄錄，殃慶逮乎九祖，昇沈擊乎一身。何可使行尸之徒，悉聞悉見耳。道無棄物章第三十一或問曰：物自道生，道無棄物，何獨得道者靈長，失道者滅亡乎？愚應之曰：夫龍之與魚，同育於水，明之與暗，俱生於道。龍則興雲施雨，出有入無。魚則在藻而樂，失泉而枯。龍則得水之妙，而能化於水。魚不得水之妙，而不能化於水也。上士則棲神鍊氣，逸於霄漢之上。下士則伐性損壽，淪乎幽壤之下。上士得道之妙，而能化於道。下士不得道之妙，而不能化於道也。故魚不知水之生乎己而棄之，非水之棄魚也。人不知道之生乎己而棄之，非道之棄人也。或曰：龍魚異質，明暗殊稟，安能使魚化於水，凡化於道乎。愚答曰：若魚能潛深淵，匿幽穴，不貪餌，及其大也，即奮鱗激鬣，超呂梁而為龍矣。人能遊崆峒，息澹泊，絕嗜慾，及其至也，即含微契虛，蹈真境而為仙矣。所恨藏身不密，保神不固，而水之與道，豈負魚之與人哉。明取捨章第三十二或問曰：仙者人之所至美者也，f死者人之所至惡者也。而歷代之君子跑罔有不知，而從俗者至多，習仙者至'少，何也？愚應之曰：此有二理。一者，所稟之氣非高，即所希之志難廣。故溺於近務，忘乎遠見，為聲名所汨，嗜慾所昏，終摯伏於世網，竟無蹈於真域。二者，雖稟氣蕭遐，神襟秀邁，而濟物之功未備，登仙之路猶遠，是以遲迴人爵，未解帝懸耳。若夙勳已著，名入丹臺，則超跡絕塵，物所不能累也。又問曰：仙必有骨，無骨不可學仙，奈何？愚應之曰：夫工者必因其材而施乎巧。學者必有其骨而志乎道。故冰不可鏤，愚不可仙，自然之理也。所以神不清、骨不峻者，皆非稟陽靈之氣也。非稟陽靈之氣者，必無慕仙之心也。苟有慕仙之心者，未有不夙挺夫仙骨者也。曰：然則有仙骨不修而可致乎？曰：有骨而不學者，亦如有材而無工。故金藏於礦也，不冷而為石。道在於人也，不鍊而為凡。雖無骨而不仙，亦不可恃骨而待輕舉也。以有契無章第三十三或問曰：道本無象，仙貴有形，以有契無，理難長久。曷若得性遺形者之妙乎？愚應之曰：夫道至虛極也，而含神運氣，自無而生有。故空洞杳冥者，大道無形之形也。天地日月者，大道有形之形也。以無係有，以有合無，故乾坤永存，而仙聖不滅。故生者，天地之大德也。所以見六合之廣，三光之明者，為吾有形也。若一從淪化，而天地萬物盡非吾有，即死者人倫之荼毒也。是以鍊凡至於仙，鍊仙至於真，鍊真合乎妙，合妙同乎神，神與道合，即道為我身。所以昇玉京，遊金闕，能有能無，不終不歿，何為理難長久乎？若獨以得性為妙，不知鍊形為要者，所謂清靈善爽之鬼，何可與高仙為比哉？曰：然財古有仙矣，胡為既隱而不復見乎？曰：清濁殊流，真凡異境，安可得而見邪？雖然，令威千載而暫歸玄元，至今而屢降，何為不復見乎？曰：然則今之仙者為誰乎？曰：自我唐以來，可略而言矣。劉慶雲舉於蜀土，韋俊龍騰於嵩陽，道合蟬蛻於太一，洞玄骨飛於冀方。其餘晦跡遁世、得道輕舉者，不可勝紀。此皆接於聞見，詛可誣而蔽之。蓋知道者稀，故得仙者寡，至音不娛於俚耳，悲夫。宗玄先生玄綱論竟＃１『謝』，《全唐文》本為『藉』。吳尊師傳吳筠，字貞節，魯中儒士也。少通經，善屬文，舉進士不第。性高潔，不伍流俗，乃入嵩山，依體玄先生潘師正為道士，傳正一之法。苦心鑽仰，盡通其術。開元中，南遊金陵，訪道茅山，久之束遊天台。筠尤善著述，在刻與越中文士為詩酒之會，所著歌篇傳於京師。玄宗聞其名，遣使徵之。既至，與語甚悅，令待詔翰林。帝問以道法。對曰：道法之精，無如五千言。其諸枝詞蔓說，徒費紙割爾。又問神仙修鍊之事。對曰：此野人之事，當以歲月功行求之，非人主所當適意。每與緇黃列坐，朝臣啟奏，筠之所陳，但名教世務而已，問之以諷詠，以達其誠。玄宗深重之。天寶中，李林甫、楊國忠用事，綱紀日素，筠知天下將亂，堅求還嵩山，累表不許。乃詔於嶽觀別立道院。祿山將亂，求還茅山，許之。既而中原大亂，江淮多盜，乃束遊會稽，常於天台、刻中往來。與詩人李白、孔巢父詩篇酬和，逍過泉石，人多從之。竟終越中。文集二十卷，其《玄綱》三篇、《神仙可學論》，尤為達識之士所稱。凡為文，詞理宏通，文彩煥發，每製一篇，人皆傳寫。雖李白之放蕩，杜甫之壯麗，能兼之者，其唯筠乎。唐禮部尚書權德輿撰。南統大君內丹九章經經名：南統大君內丹九章經。又名《內丹九章經》。不著撰人。據復序疑為唐代吳筠所作。一卷。底本出處：《正統道藏》太玄部。南統大君內丹九章經序予於開元中著《玄綱論》及《養形論》行於世，詔授江州刺史，辭而不受，晦邇隱於驪山，養胎息。至元和中遊淮西，遇王師討蔡賊昊元濟，避亂束之於岳，遇李謫仙以斯衛授予曰：此南統大君之生門也，入其門則我命在我。九章象陽之爻數也，其文略尸其事簡，實學道之漸階，為求生之真路也。又曰：內丹者，即此也。吾今授汝，慎勿泄無器識調神靈之徒，否則罹災矣。九章之旨，許度後人，但不授中下之才者爾。故錄為之序引。唐元和戊戌昊筠序。南統大君內丹九章經賢愚異實章第一屈身問道，志騰雲漢之外，上士也。伐壽損性，甘心於幽壤之下，愚蒙也。大君曰：人本與天地同生於虛無，何天地則能齊其壽，而人不能存其形？是道不負人，人負於道也。賢愚異實，清濁殊途。故吾之道，非昇天之道，集神以為道，神集則內丹成，存其形。神光章第二常人亦以此候吉凶，黃吉白凶，青憂黑死，餘候則不令知之。去亂聲，絕淫志，無大醉，候夜絕明，左右取之。若電爍而光圓大，而享壽之徵也。久則圓明被體，如流星迸芒，其道必昌。大君曰：先扣天鼓，伏枕收光，澄心瞑目，想見太陽。太陽在闕門上，太陰在丹田外，熟寢神靜，神集氣正。朝斗章第三歲有三元，月有三七，齋心端居，握固暝想，如到金闕，如睹宸容，稽首伏拜，一如朝天子之儀禮。畢，戰懼拱聳趨出，洗滌煩慮，止絕煩慮，為齋心，然則朝元無時，夜闌於密室對北辰象行此法，易感通也。庚申章第四常人守此法，夜不寐，非本法。如庚申夜於序室具香火，端居握固，先扣天鼓三十六通，集神畢，次想身中百神皆出，具冠劍威儀，侍衛於前後左右，訖乃引朝太上道君，一如朝斗之法。行之三年，兵虎不能害，三尸不敢守，夢長材美人遺奇花異果，感通之應，送壽之祥也。修陽德章第五為善無小大，皆係於陽；為惡無小大，皆屬於陰。積善滋大，則陽氣發而為祥；積惡滋深，則陰氣作而為禍。故希壽之士，先憑陰德後迎陽報者，即遐齡也。大君曰：如此之流，皆入仙格。服餌靈草，容壯難老。藥財為裹，術則為表。百神易集，形可長保。導引元陽章第六百關開通則五藏皆理，六府俱摩則邪氣不入。天鼓嗚魘穢皆去，元氣行津路流通，氣液所及，骨髓如金，神必亨暢。導引畢，定息嗚天鼓，集神，乃噓呵呼嘻咽吹之聲無令耳聞，久則清氣積於內，濁穢之氣消亡矣。大君曰：丹雖未成，神已虛明。元陽氣平，乃人長生。陰忌章第七雷電震雨，大風拔樹，此乃大怒，鬼神皆怖。是故，拱立稽首，凜而兢懼，宴息於林，無行夫婦，如否者，鬼神奪算，病則難愈。大君曰：故天威怒，陰靈皆怖，久則陰賊遁，死籍除，百神扶，此之謂登福舉，碎禍車。習近則生章第八冷容，夭壽之階也；淫聲，伐性之斧也；珍餚卮酒，亂神之藥也；軒冕縉紳，賁形之具也。此四患靡不知之，無能捨之，捨之不得，謂之行屍。昇天道遠，全生道近，故不如習近。大君曰：神集則靈，氣清則輕。神集氣清，是謂守形，是謂全生。七曜感通章第九心仰七星之光，足履七星之步，跡勿重，履四十九數，回視握固，扣嗚天鼓，瞑目存想左龍右虎。故曰：我不尋真，真必相隨，神得真氣，百靈皆護。授真氣必遇至人，或夢遊海山，見龍獸皆白衣，天子宮樓御苑，是神合形，命衛成矣。然後告元神，享壽星，天關無礙。後序束方角亢二星，列宿之長，故日壽也。二星之問，則天門也，亦日天關。凡得道朝元，皆由此門而入。得此道者，告元神則感通享壽星，則關奏錄係於天門矣。功滿昇天，元辰接引入門，則無礙。一予四十年方遂一第，既知命寡，遂慕尋真，討究仙經，莫得生理，因南訪茅君修真之跡，登茅巔，入石室，先得《元道真經》，即太上道君歸根復本號而不嘎之理也。乃執其理十餘年，惟攻胎息，續用既勞，嗟乎非眼前之睫也。後再遊，逢老叟日：汝欲學仙乎？學仙者從塵入真，如煉礦而鎔金也，何不先求命術，以延其生，後修陰德，登其漸階乎？天仙也者，功感上天，韶授錫命，乃遂輕舉而為仙人也。雖達仙境，猶煉真氣，氣與神並，故曰神仙。神仙體虛，故能跨鸞馭鶴，乘雲氣飛騰太虛，壽齊天地。汝得《元道真經》，求仙之荃蹄也。其莽蕩，魚兔難尋。昔茅君上昇，留《大君命衛》藏於山巔石室，俾吾守之，蓋欲傳於夙分者也。汝格孤氣清，必有仙骨，乃出此九·章，授予而去。囑曰：此即所求之魚兔也，道非身外，寶之！寶之！乃錄其育為序以紀之，仍目之曰內丹神訣矣。昊筠序。南統大君內丹九章經竟。