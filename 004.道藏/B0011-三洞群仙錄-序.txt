闕地求泉，雖至愚知其可得，鍊形致仙，雖賢者不能篤信。故神仙顯跡昭示世人，使鍊熙存真，保命養神，以祈度世，脫囂塵，超凡穢，而游乎八極之外，其利物濟人之意弘矣。然仙凡異質，諍穢志殊。人之生也，資形以柄神，資物以養生。其弊也，後神以養形，逐物以喪真，自壯而老，自老而一及，自衰而死，骨肉復士，形神離矣。仙者，養形以存生也，氣專志一，不以好惡累其心，不以得喪汨其和，游心於澹，合氣於漠。其至也心靜而神完，德全而不虧，故能出入虛無，獨與道俱，壽同天地，飛升太虛而為真仙矣。然知嵇康謂神仙稟之自然，非積學所致，昊筠謂神仙可學而成，二人矛盾如此。僕謂神仙苟非積學所致，則上帝之詔旌陽也，曰：學仙童子許遜，卿在多劫之前，積修至道，勤苦備嬰，萬法千門，罔不師歷，求災抒難，除害盪妖，功濟生靈，名刊仙籍，眾真保舉，宜有甄升。可授九州高明太史。又韶曰：學仙童子許遜，脫子前世貪殺匿不杞先祖之罪，錄子今生咒水行藥治病伐惡誠毒之功，仰潛山司命君傳金丹於下界，閉債封形，回子身及家口廚宅百好歸三天。兩韶皆日學仙童子，又日積修至道，勤苦備嬰，是神仙果可學而致也。茅盈未生也，秦始皇三十一年，其祖初成於華山乘雲白日昇天，邑民訝之曰：神仙得者茅初成，駕龍上升入太清，時下玄洲戲赤城，繼世而往在我盈，帝若學之臘嘉平。按盈《內傳》及盈《九錫碑》言：盈生於漢景帝中元五年，蓋未生前七十二年，始皇世已謠當仙矣。漢哀帝元壽二年，上帝授位太元真人東嶽上卿司命神君，時年一百四十有五歲，如此則神仙豈非稟之自然。二百一十七年，盈胎未兆前已謠當仙，實讖於未然，審爾豈積學所致也。末學之夫，謂神仙非積學所致而息於勤修者，自賊其身者也。謂可學而能致者，欲磨磚為鏡，坐禪成佛者也。夫忠信之道無他，誠一而已。誠之與一，入水不溺，入火不焦，金石為開，虎豹莫賊。如商丘開，如呂梁丈夫，彼一而猶若是。屍神仙者，形神俱妙，與道合真，其坐在立亡，分形散體、倏忽萬變，飛行八極，宜矣。修真之士，虛綠葆真，抱一沖素，以慈為寶，以靜為基，朝徹見獨，昭曠混冥，其要不離於老子莊周之書，捨是皆嬌誣之論，非聖之書也。黃帝之遺玄珠，七聖迷道而象罔獨得。鯈忽之遇混沌，日鑿一窮竅而返致其死。是明道者當遺形去智，虛無寂淡，靜一而不變，純粹而不雜，此養形神、反造化之本也。秦漢之君，侈於嗜慾，蕩於紛華，慕神仙之術，欲長年而保其尊榮，信金丹之說，資藥力以濟其荒淫，於是方士並出，而幻譎變化之衛始彰。乃有合鉍汞、結丹砂而名大藥，嚥津氣、存龍虎以為內丹。木公、金母之名，姥女、嬰兒之號，黃芽、白雪之稱，七返、九還之訣，其上則玄都、絳闕之異，赤明、龍漢之紀，三洞符條之科，九壇齋醮之式，下逮尸解鑑形，投胎奪舍，飛符布黑，劾鬼治邪之衛，悉由恍惚而立象，從虛無以課有，千門萬戶，錯出旁門。及其成功，則殊途同歸，百慮而一致也。天下之士，無本不立，無文不成。虛緣葆真，抱一沖素，本也。變化飛升，尸解布黑，末也。故曰：本立而末自應，始質而文成，自然之理也。江陰靜應庵道士陳葆光，憤末學之夫息於勤修，果於自奔，生存行尸，死為下鬼，乃網羅九流百氏之書，下逮裨官俚語之說，凡載神仙事者，裒為此書，以曉後學。使知夫列仙修真之勤，濟物之功，奉天之嚴，得法之艱，如此之勤苦勞勛，卒能有成，丕顯其光，與天為徒也。昔司馬子微著《坐忘樞》，陳碧虛作《混元鏗》以啟後人，皆旨趣深遠，初學蒙叟無自而入。今陳君集仙之行事，揚高真之偉烈，以明示向道者，使開卷洞然知神仙之可學，歷世聖賢之跡，萃於目前，如視諸掌。激之勸之，使憤徘奮發，踴躍精進，以祈度世，如置尊通衢，人人可以酌取自妖，則其導迷斕教，濟物利人，豈淺淺者。陳君神氣虛靜，德性粹和，佩三洞之靈文，神飛碧落，窺九清之秘岌，名籍丹臺，他日繼列仙而授位，載雲氣而上浮，五帝校籍，三官策勳，所以酬著書之勤，而驚夫偷墮之士，使知有補於世者天必有以報也。紹興甲戌中元日脣里竹軒書。