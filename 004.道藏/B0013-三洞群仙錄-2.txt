楊君司命，子晉侍宸。《真語》：楊羲和，句容人，幼而通靈，與二許結神仙友，道成真仙，屢降授以道法。九華真妃告之曰：夫處風塵之休盛者，乃多罪之下鬼、趨死之老質也。夫富貴淫麗是斷骨之斤鋸，有似載罪之舟車。自後眾真屢降，月無虛日。至二十年，楊君乘雲鶴，白日昇天，補華陽司命真人。《王氏神仙傳》：王喬字子晉，周靈王之太子，生而神明，幼而好道。好吹笙作鳳嗚之音，而白鶴、朱鳳翔集。復過浮丘公，授以道要，接上嵩山，不歸。一日忽乘鶴駐山巔，而童謠曰：王子喬，好神仙，七月七日上賓天。初補南嶽司命侍宸，再補桐相真人。謙之師位，道翔仙真。《高道傳》：道士寇謙之隱嵩陽修鍊，感太上道君下降，勁仙伯王初平引謙之而前曰：吾得中嶽主表云：自張天師登真之後，而作善之人無所師授，今道士冠謙之行合自然，宜處師位。《真誥》：道翔，許長史第三子之字也。君糠枇世務，專修上道，長史君器之。極通真靈，與師契合。今在束華為仙真，授書除侍帝宸。俞叟誠魄，夏馥鍊魂。《宣室志》：唐王公潛節制荊南，有呂氏子窮窘來謁公，公不為禮。寓居逆旅月餘，窘甚，奮所乘驢於市中。市門監俞史者召生問其所，由生曰：吾家渭北，家貧親老，王公乃吾之重表父也，乃不遠而來，公不一顧，豈非命也。史曰：我見子有飢色，今夕為子具食，幸宿我宇下。於是延入一陋室，共坐弊席，陶器進脫粟飯而已。夜徐謂生曰：當為子設小衍致歸洛之費。因取一小缶合於地上，食頃，舉手視之，見一人長五寸許，紫綬金章，俞曰：此王公之魄也。俞誡之曰：呂乃汝之表姪，家貧遠來，曾不為禮，豈親親之道耶。可厚其資賄，以一馬一僕二百縑遺之。紫衣者倪首受教。於是卻以缶合於上，有頃視之，亡矣。明日，王公果召生宴游，累月生告去，贈以僕馬及二百縑。生歸渭北，不敢形言，後數年方告於人。《真誥》：司命君曰：夏馥，少好道，入吳造赤須先生，授鍊魂之法，再遇桐相真人得道，今在洞中仙矣。道榮焚襯，惠宗積薪。《高道傳》：道士勾道榮，不知何許人，名聞於蜀，與華陽丞呂翼友善，自言去世月日當送我束郊巨松之下，以薪火燎棺為惠。翼與其友章升、常藥數十輩共誌其日。以俟之前一夕，道榮褊詣知友家，飲酒言笑。至暮，宿於逆旅。翼使密視之，見寢處如常。黎明則已化，而顏色不變。於是為置棺襯，送於巨松之下，致薪次火已發，棺中烈焰，不可近見。道榮出於煙焰上，冉冉淡虛而去。又趙惠宗，天寶末忽於郡之東積薪自焚，僚庶往觀，惠宗怡然坐火中誦《度人經》，斯須化為瑞雲仙鶴。而火盡，其下草猶綠。遺簡得二詩，其一曰：生我於虛，置我於無，至精為神，元無為軀。散陽為明，合陰為符，形為灰土，神與仙俱。眾垢將畢，萬事永除。其二：吾駕時馬，日月為衛，洞躍九霄，上謁天帝。明明我眾，及我門人，偽道養形，真道養神。懋哉懋哉，餘無所陳。徐釣塗心，錢朗補腦。《續仙傳》：徐釣者，不知何許人，自稱蓬萊釣者，常腰一葫蘆，棹扁舟泛五湖，所得魚治江博酒，吟詠而歸。或見疾病者，取藥一粒如麻子許，令人以酒塗心上，皆安。或有問之此藥可食否。曰：可食，恐僧飯耳。有好事者吞之，自然絕食，人方信之。一旦遁去。又錢朗，登甲科，累歷清顯，所治皆有遺愛。後棄官入廬山，遇人得還元補腦之衍，年一百五十歲，其顏如童子。有玄孫數人出仕，皆皓首。朗一日與別云：我處世多年，道為上清所召，今當往矣。遂解化去。伯高方臺，玄解真島。《真誥》：東卿君曰：龍伯高，漢人也，伏波將軍戒其兄子，稱此人之佳可法。伯高後從仙人刁道林授胎息之法，託形醉亡，隱處方臺。《廣記》：析玄解老而顏童，憲宗異之，召問曰：先生年高而色不老，何也。答曰：臣海上常食靈芝，故得然也。遂剋木作海上三島，綵繪以珠玉，帝觀之曰：若非上仙，無由及此境。玄解曰：三島咫尺，試為陛下一遊。即隱身而入漸覺身小，無復見矣。帝嘆異之，因號其山為真島。陰生乞兒，寒崑貧道。《列仙傳》：陰生者，乃長安之乞兄也，常於市中求乞，市人厭賤，遂以糞潑之，而衣不污，疑以為妖，囚之依前。市人行長安，有歌云：見乞兒，與美酒，庶免壞屋之咎。而劉向云：陰生乞兄，人厭其瀆，識真者希，累其囚辱，於我無污，彼災其屋。《廣記》：寒崑子隱於天臺，好吟詩，多迷山林幽隱之句，桐植真人序而集之，以行於世。咸通問，出謁李褐。褐見其藍縷，不禮之。次日更衣乘白馬而來，待之甚厚，老人曰：子知有寒崑子耶。曰：知。老人曰：貧道即是也。吾謂子為可教，今則未然也，子未知其門。曰：內修其心，外檢其身，所以無過，知柔守謙，所以安身，不善歸己，所以積德，如是可以冀道之髡鬃遂鞭馬而去。谿父煉瓜，孟節含棗。《列仙傳》：谿父居山問，有神人來往賣瓜，常止其家，遂授父以煉瓜子之法，令春分食之。二十餘年，昇山入水，百餘歲，絕居山頂，呼父說事，遂去。《西漢逸史》：孟節，西漢人，有道衍，含一棗核，可至十年不飢。又能結氣不息，身不動搖，可至一年許。士庶慕之為神仙，後入山不出。時荷一食，青精九餐。《西山真君傳》：時真君名荷，鉅鹿人，少時入四明山，遇神人教以丹訣，點化金玉，鯛濟困苦，民受其賜。後能驅逐邪魅，役鬼神，事母以孝聞，善胎息，得坐忘法，或百日一食，半年一寢。晉明帝時待之甚厚。及許真君上昇，師亦從而昇天。《神仙傳》：青精先生年千歲色如童子，行步日過五百里，能終歲不食，亦能一巳九養。天師三境，斕聖九壇。本傳：張道陵，留侯六代孫也。舉賢良方正，雖仕而志在鍊形，遂退隱北鄧山。章帝以三品印綬起之，不就。入嵩山，遇神人告之曰：石室中藏黃帝丹經琅函玉茨之書，子行鈴獲矣。師從之，果得其書。於是築壇朝真以煉九丹，丹成，謂弟子王長曰：服丹當沖天，然吾未有大功，豈敢遽服，宜為國家除害興利，然後服之，則吾臣事三境亦無愧矣。《翎聖傳》：本朝建隆初，斕聖真君降謂張守真曰：壇法有九，上三壇為國家設，中三壇為臣僚設，下三壇為百姓設，而九壇各有儀式焉。玄甫五藏，叔期三關。《真誥》：王玄甫授仙人吞日景之法，積三十四年乃能內見五藏，冥中夜書。道成，太上遣羽車迎玄甫，乘雲駕龍，白日登天。今在玄圃臺，受化為中嶽真人。又，趙叔期於王屋山學道，見一卜者曰：欲入天門，詣三關，存朱雀，正崑崙。叔期異之，拜請要訣，卜者授書一卷，曰：三關者，口為天關，足為地關，手為人關。三關調則五藏安，五藏安則舉身無病而仙道成矣。道君授劍，玉女獻環。本傳：天師功成，太上道君下降，授以雌雄二劍，而劍各有日月星斗之文。道君乃曰：吾憫下元生人執係幽魂，人鬼雜處，今子為五。分別人鬼異位，則子之功無量矣。又，天師至仁壽縣，遇十二天游玉女，各獻玉環一隻，願事天師。師合而為一環，謂之曰：吾投於地中，先得之者納焉。玉女爭取，愈取愈深，即禁之不出，因化為鹽井，公私取之以為利。其邑因為陵郡，自道陵始也。聖母穿雲，周生取月。《廣記》：聖母，海陵人，適杜氏為母。遇人，能易形變化，而夫不之信，反以為妖，告官下獄。而母自窗中飛出，人見穿雲去。時留履一緬於窗下，海陵人為之立祠，號日聖母祠。《宣室志》：周生有道衍，游吳、楚，人多敬之。時抵廣陵坐中秋夜會，月色明瑩，眾人談及明皇游月官之事，周生笑曰：吾常學於師，亦可以取之。因取數百筋繩而架之，曰：我將此梯取月。乃閉戶久之，客步庭中俟焉，忽天地瞟黑，仰視又無纖雲，俄聞生呼曰：某至矣。手舉其衣出月半寸許，一室盡明，寒入肌骨，食頃如初。商唱陽春，張吟白雪。《詩史》：商七七有異衍，過潤州與客飲云：某有一藝為歡。即顧屏上畫婦人，曰：可歌陽春曲。婦人應聲遂歌，其音清亮，似從屏中出。歌曰：愁見唱陽春，令人離腸結，郎去未歸家，柳自飄香雪。如此者十餘曲。《悟真篇·序》：天臺張伯端字平叔，嘗罄所得，吟成律詩九九八十一首，號日《悟真篇》，文多不錄。其《九轉金液還丹》詩一篇云：黃芽白雪卒難尋，達者須憑德行深。四象五行全籍土，三元八卦豈離壬。鍊成靈質人難識，消盡陰魔鬼莫侵。欲向人問留祕訣，未逢一箇是知音。張睹樓臺，逢昇宮闕。《北夢瑣言》：張建章好經史，每以清冷為念。時往渤海，遇風，見一青衣人相引登山。至島上，睹見樓臺歸然，中有仙女，處處侍衛甚盛。留飲少頃，曰：子不欺暗室，可謂古之君子矣。遂令青童送還。《廣記》：逢女幼而不食，心慕清虛，父母以為虛言。忽一日見神仙在空中，自南至北，將逾千里，湧出金城玉樓於山頂，一人招女升官闕，眾仙羅列，儀仗肅然。曰：汝有骨錄，當為上真，太上命我授汝以靈寶真文，按而行之，飛升有期。後果及期升虛矣。棲崑洞室，徐姑掘穴。《傳記》：許棲崑舉進士第，而志在修鍊。時因入蜀，登危棧，忽與馬俱墜棧下，進退不能，即隨馬而行至一洞室，見諸仙羅列，皆喜曰：此迺長史公之孫也，有仙相矣。眾真命坐，賜飲，且曰：此石髓也，汝得之矣，無輸洩，無荒淫，後復來相見。遂以所乘之馬送行曰：此吾洞之龍也，因責出負荷，子有仙骨，故得遇之。若到人問，放之，任其所適。後棲崑適巡到故居，而馬化為龍飛舉。《廣記》：徐仙姑年數百歲而貌若二十許人，多游名山，或時止宿於林巒窟穴之中。往來江表，吳人見之三四十年，顏色不改，行步如飛。咸通間，至刻縣謂人曰：我先君仕於北齊，有陰功而後及於我，已得延年。後人以此詳之，方知姑即丞相徐之才之女也。德玄五嶽，偉道九疑。《真語》：東卿君云：宋德玄，周宣王時人也，服靈飛六甲符得道，日行三千里，變形易質。今在嵩山，游行五嶽。又，韓偉道，不知何許人，隨宋德玄出入以師事之，而德玄授以道法。今道成，常出入九疑山。徐福白鹿，處士黃鵬。《廣記》：秦始皇遣徐福并童男童女三千人往東海取長生不死之草，不歸。及沈羲得道，黃老君遣徐福乘白鹿車來迎沈真人，方知徐福之得道。又，元藏幾自號元處士，隋大業中奉使過海，遇神人，留外國，遍歷仙境。一日思歸，即時津遣，不旬日至東萊。問其國，乃皇唐也，尋其子孫，皆無人，唯有二烏類黃鵬隨處士出入，每翔空中，呼之即下，能傳口中言語。裴諶佳會，蘭香玄期。《廣記》：裴諶昔與王敬伯、梁芳為方外友，入山學道。梁芳死，敬伯下山調官，至正元中，奉使淮南，邂逅裴諶，維舟慰問：汝何所須。諶曰：吾儕野人，心近雲鶴，廣陵之西即吾宅也。倏然鼓櫂而去。敬伯詣宅，見諶衣冠偉然，設宴就座，諶酒酣，謂左右曰：此人乃吾昔山中之友，道心不固，以明自賊，將浮沈於生死海中，求崖未得。今日之嘉會，誠難得也，子其往矣。又有漁父於湘江岸側聞小兌啼聲，四顧無人，唯有一女子三歲許，父抱歸養之十餘歲，天姿奇偉。忽一日，見一青童自空而下，攜女子而去，謂其父曰：我仙女杜蘭香，有過謫於人間，玄期有限，今往矣。謫仙呼鼠，祝公養雞。《廣記》：永明中，鍾山有隱者蔡生，每養老鼠數十枚，呼之即來，令之即去，語言怪異，時人謂之謫仙。《列仙傳》：祝公，洛人也，居北山，好養雞百餘年，雞千隻，皆有名字，暮棲木上，日放散去，呼名即至。積錢千萬，置錢去吳開池養魚，登吳山，有白鶴、孔雀數百，常止其旁。李玨販耀，安公伏冷。《續仙傳》：李玨世居廣陵城市，以販耀為業。年十五，父傳業而玨受之，升斗俾之自量，不計時之貴賤，衣食豐足。年八十，不政其業。適會李玨相公出鎮淮南，而玨改名寬。一夕，李公夢入洞府，有金書李玨名，視之甚喜。忽見二仙童自石壁出，玨問曰：此何所。二童曰：此華陽洞天也，此名非相公也。公曰；非我何人。童曰；公之部民也。玨悟，遍尋問於里巷，得李寬之名，迎入府，拜為年兄。問以道衍，寬曰：不知所修。具以販耀事對。公曰：此常人之難事，陰功不可及。後寬尸解蟬蛻。《列仙傳》：陶安公，鑄冶師也，數行火，火一旦散上，紫色衝天。安公伏冶下求哀，須臾朱雀止冶上曰：安公安公，冶與天通，七月七日，當迎爾以赤龍。至其日赤龍果至，安公騎之上昇而去。馬湘紙猾，章震泥馬。《續仙傳》：馬湘字自然，錢塘人，幼好文學，有道衛。一日過菜圃，見蘿蔔甚盛，因丐之，園史弗與，湘於筐中取紙裂為一禍子，又裂一鷺鷥，飛走園中，而禍子趕趁之，菜踐踏俱碎。園史知是異人，乃析謝之。於是取紙禍及鷺鷥致筐中，視菜如故，略無所損。《抱朴子》：章震在周幽王時，屢召不起，師長桑子得其衍，能分形化影，折草化為龍虎，噴水為珠玉。一日與弟子行，即以泥圓化為馬乘之，日行千里。後入崆峒山，白日上昇。程妻致縑，蘇母思鮮。《神仙傳》：期門郎程偉妻者，能神通變化。偉當從駕出行而服飾不備，甚以為憂，妻曰：出而闕衣，何愁之有。妻即為致兩縑，忽然自至前。偉復作黃白衍，連作不成，妻乃出其囊中藥少許，投汞銀中煎之，須臾成銀。欲從求方，終不可得，云偉骨未應得之。逼不已，妻尸解而去。《蘇仙傳》：仙君姓蘇名耽，桂陽郡梆邑人也，生於前漢，幼丁父憂，奉母潘氏以孝聞，溫清定省禮無違者，晨羞夕膳，人莫及焉。常感神仙授以道衍，能隱形變化。一旦侍朝冷於母，母曰：吾思鮮，汝可政之。曰：唯。即拾七飭輟食，擔金而去，須臾持飾而至。母食未畢，得祚甚喜，母曰：此去市甚遠，何處得之其速如此。答曰：便縣市中買來。母曰：便縣山路危險，去一百二十里，如此之速，汝誑我也。答曰：買鮮之時見舅在便市，語耽日明日來此，請待舅來，以驗虛實。翌日，舅果至，乃首說市中相見之事，母始知其非常，乃潛察之。見常持一青竹杖，眾疑之為神杖也。道人兩口，先生畫踝。《王氏見聞錄》：梁況之居鄂州，忽一道士至況之與對飲，道人求綿誇遂與，即捲投衣袖中。將投，語曰：入袖中。再入，几投十數次，皆不能入，道人咨嗟曰：不免為寇萊公矣。道人遂引去，約當再來。後月餘復至，門人欲入白，即曰：不須見侍郎，但報先去也。俟到彼相見，況之貶化州。久之，一道人兩口，腹上亦一口，既至廳舍，索酒一斗，引而盡，見況之言曰：記得鄂州相見否。音聲雖同，形貌非矣。索錢二十七文而去。出門以檐穿腹中，口鼓鐵笛，取漁舟獨立其上，風引渡江而去。後二十七日，況之謝世。《道學傳》：簡寂先生陸修靜字元德，吳興束遷人，吳丞相凱之後也。母姚氏懷之，有一老姥告之曰：生子當為人天師。及生，足有雯踝，掌有大字。家本奧室，早涉婚宦，嘗謂同僚曰：時難再得。乃遺棄妻子，脫落營務，專精教法，不拾寤寐。卜居廬嶽，召赴金陵。一日一謂門人曰：吾將還舊隱。俄偃然解化，膚色暉映，異香芬馥。山中諸徒悉見先生還山，儀服鮮華，眾皆驚異，俄失其所。樊英嚶水，朱倫駕煙。《漢書》：樊英者，濟南人也。善圖經緯，洞達幽微，隱於壺山之陽，辟召不應。嘗有暴風從西方來，英謂生徒曰：城都市火甚盛。因含水西向嘆之，輒記其時日。後有客從蜀郡來者，云是日大火，須臾有黑雲從東起，大雨滅矣。英嘗云：浮丘公與我遊天壇之上。一日遂去。《丹臺新錄》：朱倫字德元，凝心抱一不替，感太上下降，開瓊蘊，給丹符，與之曰：爾能精修上道，守之能堅，保爾昇度，淡虛駕煙。遵則福降，慢則禍纏。子能行之，慎勿輕傳。倫道成，景王時太上授書除中嶽仙官。抱一龍杖，清虛蛇鞭。《高道傳》：趙抱一年十二，因牧牛，遇一老人問之：子飢否。先生但點頭而已。老人探手囊中，取食與之，其狀如蘿蔔而味甘，又與柱杖一條，瓢子一枚，中有藥，乃豌豆也。諭之令人服食，於是沈癘新疾服者無不愈。先生自食蘿贊，不復思煙火食。忽之一日信步抵京城之西巴樓院，過涅槃堂，聞有呻吟聲，先生問何人若此，僧曰：數童行時疫方甚。先生自瓢中取豌豆，以新水令嚥之，即時汗如新沐，人經夕皆愈。後請藥者如市，傳于裹外。時真宗東封未還，丞相向公留守京師，陰遣人察其實，飛奏詣行在。迨；車駕還，召見，真宗欣然扮其背曰：子乃朕之姓也。封御，披度為道士。未幾，求歸，賜金鍍龍頭杖、銅朱記痿木枉香藥等，差中使張茂先、道士胡太易送至石門山，特與建真寂觀，以為登真之所。《仙傳拾遺》：廖沖字清虛，連山郡人也，以才德見稱，為本郡主簿。後辭其印綬，遊探道要，於衡嶽遇太平真人授道。後歸鄉里，常乘一虎，執蛇為鞭。先天二年，風雲晦冥，騰舉而失所在。劉邦賓友，虔子高仙。《真誥》：劉邦，沛人，起自布衣，破秦平項，創漢之基，於漢有功，上帝補為南明公賓友，而茅君云：先世有陰德者，徑補仙官。或入南官受化，不拘職位之高下，例皆速詣南官受化。又，華陰山中有學道尹虔子，武帝時人，遇異人服丹霞之道，行之五十年，色如童子。今太一君遣迎，乘雲昇天，在元州為高仙矣。彭鏗出處，仲倫留連。《真誥》：彭鏗即彭祖也，年八百歲而不作尸解之絕。南嶽夫人云：諸公自欲出處語默，肥遁山林，以遊仙為樂，以昇虛為滅，非不能登天也，不為耳。《王氏神仙傳》：王仲倫時居鶴嗚山，石自響，田宣見而問之曰：彼何人也。曰：我神仙王仲倫也，愛此石之奇響，故留連而聽之耳。