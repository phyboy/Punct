明期楓室，素臺真綰。《真誥》：衡山有學道者冶明期，以魏末入山服食，與張禮正同止嚴穴，受西城王君丹法已四十三年矣，內外洞徹，日行五百里。今在方諸室為上仙。又定錄君云：易遷、童初二官是男女之堂館，凡地下主者之高者便得真仙之館，今有女真趙素臺在易遷官已四百年，不肯遷，云天下無復樂於此處也。茅君鸚子，聖姑鵝卵。《神仙錄》：茅君學道於齊，後道成，治於茅山，有疾病者往請願，常煮鷂子十枚內帳中，須臾茅君擲子還之。歸破之，皆無中黃者，病人當愈，若中有土者，病即不愈，以為常。侯鷂子如故，無破處也。《南史》：蕭昂為彭城太守，時有女子年二十許，散髮黃衣，在武窟山石室中，無所修行，雖不甚食，或出人問飲少酒、鵝卵一枚，呼聖姑。就求子，往往有效，造者充滿山谷。昂呼問，無所對，以為妖惑，鞭之三十，瘡即痙。後失所在。道義馴鹿，君友引犬。《高道傳》：道士王道義知終南山有尹喜真人登真之所，大和中，自姑射山將門弟子六七人來居樓觀。以永平三年師羽化，白雲滿室，異香盈庭，有白鹿外於庭中，旬日或隱或見，既殯，乃絕。鄉人見道義乘白鹿沖天矣。《茅亭客話》：遂州小漢縣石城鎮村民和君友，於雲頂山寺遇一道士，布衣鹿情，引一黑犬，令君友攜壺杖到青城山，初由荒徑，見怪石夾道，細竹桃花，飛泉嗚瀨，至一觀宇，令君友致囊杖于階上，云：爾有仙表。乃取藥一粒，令吞之，曰：九月八日復當來此。乃遣君友歸家，了無飢渴之念。至其日是夕，山谷月皎風清，君友如有所待。達旦，雲霞相映如有五色，君友仰觀躡空，祥風綵霧鬱然而起，遂越巨壑層巒而去，極目乃沒。干樸識陶，和璞笑琯。《丹臺新錄》：嘗有人從江外還，忽逢一人乘小小鹿頭船子，劣容一人，從浪中直來，便呼其人姓名曰：顧道度下都去，吾欲寄尺書與茅山，陶隱居。正爾作書，垂當見授，忽云：罷，君會不往山中，我尋自下去。此人至都，果忽忽便往廣陵。後子良問洪先生，洪云：此人乃中嶽仙干朴，其前生經識陶某耳，非今生相識也，豈復來此耶。《高道傳》：邢和璞，不知何許人，麗居瀛海問。時房琯為廬氏宰，待和璞甚善，因攜手，不覺行數十里。至夏谷村，有廢佛堂，松竹森映，共坐其下。和璞以杖擊地，令侍者掘之深數尺，得一瓦甕，中有婁師德與永公書，和璞笑謂琯曰：省此乎。琯髡鬃記前世嘗為僧名永，和璞復曰：君當為輔相，善自愛也。梅姑履水，道華登松。《異苑》：秦時丹陽縣湖側有梅姑廟生，時有道衍，能著履行水上，至今廟晦望之日見水霧中曖然有履形。《高道傳》：侯道華，几所居之觀有損處，即持斧斤以茸之，勤苦備歷。一日修殿宇，忽於梁問得丹一粒，即吞之。觀門前有一松木，道華登松去其枝梢，人責之，答曰：恐礙我上昇。人皆以為狂。後七日凌晨，道華昇松頂，揮手謝曰：我受玉皇詔，授仙臺郎，知上清官善信院，今去矣。復留詩云：帖裹大還丹，多年色不移，前宵盜喫卻，今日碧空飛。俄頃雲中音樂聲，幢幡隱隱，凌空而去。令威仙鶴，宋纖人龍。《搜神記》：遼束城門華表柱有仙鶴立其上，人不知，欲射之，其鶴飛於空中，自歌云：有烏有烏丁令威，去家千歲今來歸，城郭猶是人民非，何不學仙塚景景。後人於華表柱立二鶴，自此始矣。《晉逸史》：宋纖有才藻，去官，不與人交遊，隱居酒泉，弟子受業者三千人。酒泉太守圖其像於閣上，出入祝公，頌曰：為枕何石，為漱何流，形雖可見，名不可求。遂造其門而嘆曰：名可聞而身不可見，德可仰而形不可睹，而今而後，知先生乃人中之龍也。王鼎物外，乖崖夢中。《雅言雜載》：王鼎書歌詩，好神仙，心遊物外，時人或謂有所得，問之，終不泄露。詩百餘篇，傳於人問，如：風落蠹枝驚鶴去，水流山果向人來。贈程明甫云：古縣枕前灘，官閑道自安，執盃山烏唱，曬藥野猿看。石縫橫琴筆，搓頭插釣竿。不知陶靖節，早晚入雲端。《忠定公錄》：張乖崖在成都，夢謁紫府真君，接語未久，忽報請到西門黃兼濟承事。承事以幅巾道服而趨，真君降階接之，禮頗隆盡，且揖張公坐黃之下，諭顧詳款，似有欽嘆之意。公朔旦即遣吏詣西門召黃承事者，戒令具常所衣之服來。比黃即至，果如夢中，公即以所夢告之，問：平日有何陰德，蒙真君厚遇如此。黃曰：無他長，每歲遇米麥熟時，以錢收耀，至明年米麥未熟，小民艱食之際耀之，價直不增，升斗亦無高下。在我者初無所損，而細民得濟所急。公曰：此承事所以坐某之上也。乃令史掖而拜之。順興宿德，少道陰功。《丹臺新錄》：李先生字順興，京兆人也。因秋分之夕，忽有飛仙千餘騎翔集空中，有二人在庭，謂先生曰：上帝有命，遣仙官於紫閣上石室中相待也。吾二人乃直日之神，奉使來召，宜即展駕。先生與之相隨越度峰谷，若乘飛紙，倏然便至。乃見三真人各坐一狀，自然有五色雲霞羅覆其上，侍從僚屬精光璨鬱，幢幡羽蓋非可名字，先生即稽首請白日內飛之道，真人曰：子有宿德，位階仙官，而欲形神同舉，不足為難也。《王氏神仙傳》：王少道以陰功救人，積德成仙，常語人曰：功滿三千，白日昇天，修善有餘，坐降雲車，弘道無已，自致不死，斯言信哉。而《真誥》云：童初府有王少道，漢時人也。杜沙龍飛，馬符鼠伏《丹臺新錄》：杜昇真人，莫測其年壽，絕粒飲水，如二十許人。能以沙書一龍字，浮於水上，叱之則變為小龍，飛起丈餘，隱隱雲霞，生呼之即下。《神仙傳》：馬湘遍遊名山，人皆不知有道衛。常州太守馬公聞之，召以年兄待之，公曰：城中多鼠。湘即書符，令人貼於壁下，長嘯一聲，而韋鼠奏集，湘乃呼其大者而前曰：爾乃天生微物，天與粒食，何以撓於相公，今不欲殺爾，宜速去。大者迴而小者俯伏階前，成韋而去。韓湘藍關，尹喜函谷。《青瑣》：韓湘字清夫，文公姪也，落魄不羈，嘗醉吟曰：青山雲水窟，此地是吾家，後夜流瓊液，凌晨咀絳霞。琴彈碧玉調，鑪鍊白朱砂，寶鼎存金虎，玄田養白鴉。一瓢藏世界，三尺斬妖邪，解造適巡酒，能開頃刻花。有人能學我，同共看仙葩。公問日，子安能奪造化開花乎。湘曰：此事甚易。取土聚之以盆，俄頃碧蓮二朵，類牡丹花，葉有小金字云：雲橫秦嶺家何在，雪擁藍關馬不前。公莫曉句意。後言佛骨，謫潮州，時大雪，塗中遇湘，曰：憶向花上之句乎。詢地名，即藍關也。公方驚悟，乃續其詩：一封朝奏九重天，夕貶潮陽路八千。本為聖明除弊事，敢將衰朽惜殘年。雲橫秦嶺家何在，雪擁藍關馬不前。知汝遠來深有意，好收吾骨瘴江邊。湘後與公俱至沅湘，莫知所之。《廣記》：函谷關令君喜占風氣，逆知當有神人來過，乃掃道四十里，見老子而知是也。老子在中國都未有所授，知喜命應得，乃停關授以道要。吁真母部，黃君父屬。《西山記》：吁真君諱烈，字道微，事母以孝聞。而母亦有志學道，與母同往西山見許真君，叩頭求哀。真君念之，使築室於所居之西，侍母居焉，授以道衛。及許真君上昇，道微與母皆受玉皇詔，部分許君家屬昇天。又，真君姓黃名仁覽，字紫庭，父名輔，字萬石，有高行，事親以孝聞，州郡舉孝康。穆帝時，仕至御史。紫庭少使技，有清致，許真君以女妻之。萬石事許君，執弟子之禮。及紫庭受玉皇詔，與父母家屬昇天。今高安縣祥符觀有丹井存焉，乃其故居也。修公化羊，尹澄憫鹿。《列仙傳》：修羊公隱華山石室中，服黃精。室有石狀，公外其上而石盡穿。景帝聞名詔之，公即於狀上化為白羊，題其脅曰：羊公謝天子。帝後置石羊於臺上，公復化而隱，不知所在。《丹臺新錄》：尹澄有道衍，始皇累詔不起。澄厭喧譁，意以山林為樂，改名尹林子，遠遁林谷。時見常鹿有一傷足者躓頓不前，澄憫其苦，用藥封其足。復遇大雨，食盡，困於林藪，時韋鹿奄至，饑則吮乳，寒則外懷，相隨累月。遇神人授祕訣，乃能生骸護病。年三百四十歲，白日上昇。而《真誥》名尹林子者，漢末入茅山，令以為真人矣。志真摯虎，子英捕魚。《高道傳》：呂志真，廣成先生弟子，居石室十餘年，善以藥石救人。入林谷則虎豹隨之，問其道則默無所對。出商山道中，忽失色不前，人皆訝之，且曰：前有剽掠者來。果見兵刀至，志真謂賊曰：此行皆吾弟子，無得干之。其徒斂衽避路，不復敢前。又至一谷口曰：此有害人之物。同行欲見之，遂入林中，以繩繁二虎而出。由是知志真深得廣成之道焉。《列仙傳》：子英者，舒鄉人也，善入水捕魚，得赤鯉魚，愛其色，持歸著池中，數以米穀食之。一年長一丈餘，遂生角，有翅翼。子英怖而謝之，魚曰：我來迎汝爾，可上我背，與汝俱去。須突暴雨，子英乃上其背，騰空而去。子先二狗，沉建一驢。《列仙傳》：子先姓呼，漢時人，卜師，壽百餘歲。好飲酒，有一嫗待之甚厚，未嘗問及酒資。一日忽呼嫗曰：急裝，當與共行。是夜有神人持二茅狗來，子先與嫗共乘之入華陰山，大呼云：子先酒家母在此。《仙傳拾遺》：沉建有延年卻死之衍，一日遠行，寄驢一頭并犬羊於主人之家，各付藥一粒而去，主人曰：此客可怪，寄下十五口，並無一文，當若之何。建出三年乃還，奴婢驢羊如故。建輕舉矣，或去或還，如此三、百餘年，人皆不曉，後不知所在。韓眾苣勝，廷瑞莒蒲。《總仙記》：樂子長，齊人，少好道，入霍林山，遇韓眾授以苣勝赤杯散服之，年可八十歲，色如少女。後昇仙，補為修門郎。《郡閣雅談》：沈道士名廷瑞，故吏部彬之子，居玉筍山，每遇深山古洞，終日忘返。一日辭道倡，坐集仙亭上，念人生幾何賦畢，乃卒。葬後越二年，有閣皂山曾昭瑩於山門數里相遇，其閤皂、玉筒相去一百六十里，曾問所往，云暫到廬山尋知己，且留詩一首為別云：南北東西路，人生會不無。早曾依·閤皂，又卻上元都。雲片隨天闊，泉聲落石孤。何期早相遇，藥共煮莒蒲。曾歸玉筍話及，方知師尸解矣。俱鳳闐茸，持滿侏儒。《北夢瑣言》：後唐同光中，有狂生桑俱鳳，闖茸垢膩，不近人情，神異不一。至渚官謁南平王，一足草履，一足麻鞋，號為野人。《河東記》：唐汝陽王遷能劇飲，衍士葉法能過之，王強以酒，不可，曰：某有生徒，酒量可與王敵，明日使謁王。詰旦有投刺者，日道士常持滿。王遽引入，形狀侏儒，然神氣彩瑩，音韻鏗然。既坐，善談胚輝。王命飲，道士听然，王以醇酒寫大斛中，沃以巨魷。王既醺然，而道士風韻高爽。良久忽謂王曰：某止此一杯醉矣。王強之，道士曰：王不知量有限乎，何鈴強之。復勸一杯，忽然倒地。視之乃一大酒檻耳，受五斗焉。瑤池白橘，滄州碧棗。《神仙傳》：周穆王會西王母於瑤池，食素蓬、黑棗、碧藕、白橘。《桂陽雜編》：隋處士元藏幾為海使判官，遇風船壞，破木載至洲，島人曰：此乃滄洲，去國千萬里。花木常如二三月，人多不死，產分蒂瓜，長二尺，碧棗、丹粒皆大如梨，池中有四足金魚、金蓮花，婦人探為首飾，日不載金蓮花，不得到仙家。藏幾思中國，洲人製凌風舫送之，激水如箭，旬日達東萊。問其國，乃唐也，自大業至貞元，二百年矣。右英五芝，鳳綱百草。《真誥》：右英夫人吟曰：有心許斧子，言當探五芝。芝草鈴不得，汝亦不能來。《廣記》：鳳綱者，漢陽人。嘗探百草花，以水漬泥封之，自正月始，盡九月末，止埋之百日，絞煎丸之，卒死者以此藥內口中，皆立生也。綱服藥數歲，不老，後入地肺山。公成偃逸，宋來灑掃。《真誥》：趙公成昔息腳疾，不能步履，心常默拜太上。三十年精專不替，感太上賜藥一劑，服之即愈。後得道，今在鶴嗚山。行道之時，未嘗少忘，此所謂內研太元，偃逸神府者也。又，宋來子，楚莊公時為市長，常灑掃於市，見一乞食黃歌於市云：天庭發雙華，山源障陰邪，清晨按天馬，來詣太真家。歌此乞食於市，人無有識者，獨來子知之，遂以師禮事之。積三十年，授來子以中仙之道，今在中嶽。方知乞食黃乃西嶽真人馮延壽也。注云：手為天馬，鼻為山源。宮嵩長生，郭延不老。《抱朴子》：官嵩有文才，年數百歲，色如童子，遇仙人干吉，得其書，多論陰陽否泰之事。有天道焉，有地道焉，有人道焉。治國者用之以致太平，治身者用之以保長生，此其道也。《神仙傳》：東郭延者，山陽人，服靈飛散。夜書在冥室中，身皆生光。又能遠望，見平地數十里上小物，知其采色。天下當死者，識與不識皆逆知之，如其言。在鄉里四五百歲不老，一旦有數十人乘虎豹來迎，比鄰盡見之。辭別而去，入崑崙山中。蔡女繡鳳，志和雕鸞。《廣記》：蔡女仙，襄陽人也。幼而慧巧，善刺繡，鄰里稱之。一日繡雙鳳方成，五綵霞煥，忽一老人詣門請觀，為安眼。眼成，雙鳳翔舉，而老史同女子各乘鳳去，即降襄陽山南之林。後因號襄陽山為鳳林山，置鳳林關，乃勁其宅為鳳林靜真觀，立女冠像。又，韓志和，外國人，入中國為衛士，雕木為鸞鶴烏鵲之形，置機梡于腹中，發之則翔空百步之外。又能作龍御狀，履之則牙爪皆動，夭矯如飛。憲宗悅之，甚厚賜。而志和悉散與人，後遁去，不知所之。樂巴破廟，谷青發棺。《廣記》：樂巴時為成都功曹，而太守問曰：功曹有道，可試之乎。曰：唯。即時入壁，冉冉如雲氣之狀，已失巴所在。後除郎官，遷豫章太守。其山有廟甚靈，能使江船分風使帆，巴至，失神所在，巴曰：廟鬼詐矣。遂破其廟。鬼走，化為書生，往齊國，而太守以女妻之。巴往齊國見太守，遂書符長嘯，令書生出相見，叱之，化為狸，即斬殺之。《列仙傳》：谷青，成帝時侍郎也。因病死而尸不玲，入殯不釘，至二年，見青冠情坐於縣門上。家人迎之，不下。發棺無尸。後入太白山，人為之立祠，而青時復往來於祠中。梁伯求衛，孝惠祠韓。《神仙傳》：孝帝遣使者梁伯至山中求衛叔卿，不見，但見其子度世。與之俱入太華山尋訪，度世望見父與數人博戲於石上，坐白玉狀。度世問博者為誰，曰：洪崖先生、許由、巢父、王子晉也。曰：我有仙方，在所居柱下。度世歸掘之，得，玉函，封以飛仙之印，乃五色雲母也。度世服之仙去。《拾遺記》：漢孝惠帝時有道士韓稚，解絕國人，言有泥離國來朝，人長四尺，兩角如璽，牙出於唇，處於深穴，其壽不可測。帝使稚問之經見幾代，答云：五代事相承，迭生迭死，如飛塵細雨，存沒不可論。又記女媧及軒黃以來事，了如在目。稚以聞於帝，帝嘆曰：悠哉杳昧，非通神達理，難可語乎斯遠矣。稚於斯退，莫知所之。帝使諸方士立仙館於長安北，名曰：祠韓。若山脫屐，任敦棄官。《廣記》：唐若山，開元中出鎮潤州，日與僚友賓客三五人整棹浮江。將遊金山寺，既及中流，江霧晦冥，咫尺不辨。若山獨見老史棹魚舟，直抵舫側。若山入魚舟中，超然而去。几案間得若山訣別之書，又得遺表一紙，其略云：臣運屬休明，累叨榮爵，風悟升沉之理，深知止足之規，棲心玄關，早得真訣。黃金可作，信淮南之昔言，白日可延，察真經之妙用。既得之矣，餘復何求。是用揮乎紅塵，騰神碧落，扶桑在望，蓬島非遙。遐瞻帝闕，不勝犬馬戀軒之至。明皇省表，異之。《道學傳》：任敦字子尚，永嘉初，天下擾攘，棄官南渡，遂抗志俗外，居於山林。忽有一人長丈許，敦問之，此人自稱是阿那窟老君見使來問訊，敦問：老君常在何許。答曰：常在天上，復遊世問。又怛經過而去，復有所止，答云：時往大治及仙圖中。敦後逆知孫恩之禍，乃尸解於木沼山。稚川金闕，公遠碧落。《本傳》：玉皇詔葛真人曰；洪久傳心要，善養胎真，演神方治病於生靈，迷先典廣行於塵世，陰功濟物，密行齊真，名係玉都，身歸金闕，可宜於三月三日寅時昇車上天者。《本傳》：語羅真人云：公遠能除水怪，救濟生靈，誠祟驅邪，召龍致雨，有行藥痙病之善，有施符遣疾之功，內修三一，外養四生，名著仙都，身歸碧落，可宜於正月十五日午時駕赤龍車歸天者。沈羲龍虎，公陽鸞鶴。《抱朴子》：沈羲，吳人也，學道於蜀，救人利物，德感上帝。一日出行塗中，忽見青龍、白虎車各一乘，從者十數人，皆朱衣，仗節滿道，問曰：君見沈道士乎。羲曰：某是也。史曰：子有功於民，黃老君遣仙官來迎子為碧落侍郎。於是昇天。《西山記》：鍾離嘉字公陽，許直君之甥也，好處林巒。許君愛其有授道之質，遂付以祕訣，令密修之。許君上昇，告以沖昇之日，紫雲自天而下，青鸞白鶴翔舞於庭，仙童玉女下迎公陽白日上昇。帛公素書，甘君仙藥。《神仙傳》：于君者因病癩數十年，百藥不能愈，忽見市中賣藥公，姓帛，因往問之，云：可救。以素書二巷授之，曰：不但愈病而已，當得長年。于君再拜受之。于君思得其意，內以治身修性，外以消災救疾，無不愈者。道成仙去。《西山記》：甘真君字伯武，以孝行見推於鄉里。仗劍隨許真君除妖，其功居多。許君授以祕訣，而君潛匿形影，人莫之測。一日，天際忽聞天樂之聲，須臾祥雲綵霞暉映，而君昇天。鄭公崑臺，子廉魏閣。《青瑣》：進士牛益出都門，息柳陰之下，夢至高門大第，吏云：此韋玉官也。熟視迺故人呂臻，呂曰：五。掌此官。益見殿上有白玉牌，朱篆，蒙以絳紗，大字云：中州天仙籍。其次皆名氏數千，其中唯識數人呂及夷簡、李迪、余靖而已。益問天仙之詳，呂曰：自有次序真命，上非子可知。益曰：今世卿相率皆仙乎。曰：十中有七八。益曰：富公弼，國之元老，豈其仙也。曰：富公是崑臺真人，壽九十三歲方還崑府。益曰：公今何職。曰：更三百年補地上主者。益曰：王者人是何官。曰：掌五嶽四瀆、名山大川者也。《括異志》：衡嶽道士率子康，落魄嗜酒，性獷戾，易辱人以言，人亦少與之接，故以牛呼焉。居山之魏閣，禮部侍郎王公祐守潭州，立夏將命祀祝融，至衡嶽，因訪所謂魏閣者。及至，則子康方醉寢，王公與語，甚異之，遂載與還郡，日與之飲酒。問辭歸山，復止魏閣者。一日忽謂人曰：我將遠行，當一別王公。即日扁舟下潭來謁，且曰：將有所適。王公留與之飲，居二日，辭歸。至日以書別衡山觀主李公，盥浴服飾，焚香秉簡而蛻去，聞者驚異，李為買棺厚葬之。殆半歲，有衡嶽僧自京師至安上門外，子康來看京師云：即途時，蒙李觀主厚有寶行。懷中出一書附僧為謝。李發封，乃真子康書也。人皆嘆王公之默識。