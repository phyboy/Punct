善俊烏龍，叔卿白鵠《高道傳》：道士韋善使，訪道周遊名山，遇神仙授三皇檄召之文，得神仙之道。常擔一黑犬，號日烏龍，所至之處，叉分食以飼之。一日將遊少林寺，僧方齋，善俊乃牽犬於其側，分齋食以飼焉，僧曰：人未食而食犬，可乎。曰：吾過矣。乃謝之。尋出寺去，眾望之，師行愈遠而犬愈大，遂化為烏龍，師乘之而去。《神仙傳》：衛叔卿服雲母得仙，漢儀鳳二年八月壬辰，孝武帝殿上見一人，乘雲車，駕白鵠，集於殿前，帝驚問為誰，答曰：我中山衛叔卿也。帝曰：子乃朕之臣也，可前共語。叔卿本意謁帝，謂帝好道，見之爻加優禮，而帝今云是朕臣也，於是大失望，默然不應，忽不知所在，帝甚悔焉。葛象貨藥，季主賣卜。《續仙傳》：羅萬象，不知何許人也，久居王屋山，後南遊羅浮，嘆曰：此山朱明之洞天，葛稚川曾棲此，雖無鄧岱相留，聯自駐矣。乃結菴而隱。或遊城市，貨藥飲酒，往來無定。忽一膳則數人之食不謂之多，或不食則莫知歲月，日可行三四百里，後不復出。《丹臺新錄》：司馬季主賣卜於長安，宋忠、賈誼俱出休沐往見之，季主趣向高妙，忠等忽自失，茫然無色，帳然噤口不能言，於是攝衣而起，再拜而辭。出市門，僅能上車伏軾低頭，卒不能出氣。居三日，忠見賈誼殿門外，語曰：道高益安，勢高益危，居赫赫之勢，失身且有日矣。景閑碎釜，趙明燃屋。《仙傳拾遺》：泰景閑，不知何許人也，會昌中寓止會稽市，不常其居，或飲酒佯狂，凡十年。好事者稍疑其異，會稽張公家每加欽禮焉。忽一旦取秤鎚，手按良久，引之如鍚，取鐵杵搏之為餅，良久皆復如故。張素貧，景閑曰：我將去矣。命張取釜擊碎之，以炭相維，壘於鑪內，熾火加藥闔戶，告張曰：炭火息後，可取所化之物，以豐爾家，念道濟人，可以世享其富矣。翌日張視之，皆紫金也。《抱朴子》：趙明、左慈皆以氣禁水，水為之逆流。又於茆屋上燃火煮鷂，鷂熟而茆屋不燃。禁水著中庭，大寒露之不冰，禁一里中，使灼者不熱。秦避桃源，田居柳谷。《桃源記》：晉太康中，武陵漁人黃道真泛舟自沅沂流而入，見山中桃花夾岸，落英繽紛，睹一石洞涓流中吐，寒聲漱玉，居室蟬聯，池亭連貫，雖男冠女服，略同於外，然所服鮮潔，顏色為燦然。見道真甚悅，遞邀至家，為具酒食，問今所歷代，道真具以實告，眾皆感歎曰：何人世之多遷貿也。道真辭出，他日復尋花源之路，乃迷不復見矣。《真誥》：雷平山之北昔名柳谷，有田公者來居此，其北有柳濟水，或名為田公泉，云此水是玉砂之流津，服之除腹中三蟲矣。維姑青烏，女真白猿。《堵城記》：維仙姑，長沙人，入道居衡山，年八十餘容色甚少。於魏夫人仙壇精修香火，子然無倡。數年復有青烏形如鳩鴿，紅頂長尾，飛來居所，自語云：我南嶽夫人使也，以姑修道精苦，獨棲窮林，命我為伴。又曰：西王母姓維，乃姑之祖也，河南維氏乃王母修道之故山也。每有人遊山，叉青烏預說其姓名。復知四海多難，乃隱九疑山。《仙傳拾遺》：薛女真者，不知何許人也。晉時世弊，京師不寧，有道之者多棲寓山林以避世，因居衡嶽尋真臺，外示同凡，內修真道，出行常有黃烏、白猿、白豹隨之，後乃昇天。聶論宗性，張講還元。《神仙傳》：五代聶鍊師名紹元，築室於問政山，不偶世俗，自號無名子。嘗撰《宗性論》、《修真祕訣》，徐鑽甚稱賞，曰：吳筠、施肩吾無以過焉。《高道傳》：道士張無夢號鴻濛子，嘗遊天臺，登赤城，廬於瓊臺，行赤松導引、安期還丹之法。真宗召對講《易》，即說謙卦，上問曰：獨說謙卦，何也。曰：方大有之時，宜守之以謙。復命講《還元篇》，無夢曰：國猶身也，心無為則氣和，和則萬神結矣，心有為則氣亂，亂則英華散矣，此還元之大旨也。上說其說，錫安處士先生號。洞賓蓬島，景世雲餅。《丹訣》：呂洞賓舉進士，兩至禮部皆不利，曰：既不利人問舉，當修天上舉。唐末，因遊廬山，遇鍾離先生，得其道，每持惜氣。貨筆墨往來京畿、衡嶽之間，人多不識其洞賓也。而先生授以祕訣云：三花和會化火龍，直出昏衢千日功。成驗鶴駕，先歸蓬島。《真語》：潸山有學道者鄭景世、張重華，晉初受仙人孟德然口訣以入山，行守五藏合日法，·兼服胡麻及仙丹。久久不復飲食，而身體輕強，反易故形。忽一日北方老君遣太一迎以雲耕，白日昇天。房逢西白，徐遇東專。《實賓錄》：唐房山長《陰符大冊經序》曰：予少好學道而慕長生，見《陰符》言，上有神仙抱一之道，後人只究以安邦治國之法，鮮知神仙至樂之衍。貞觀三年，予遊泰山，遂逢一老自稱西白，不知其姓，因話《陰符》全在神仙大丹之極要，世莫能知。遂傳以驪山母所注，即神仙抱一之道見焉。《神仙傳》：徐定辭，蓬州人，咸平中隸役于郡國，筆帛入關，宿華陰客邸，遇夜有書生自稱東專者，揖定辭而坐，相得甚懼，留飲泱日。及告行，書生曰：吾陳搏也，以君非凡骨，故得邂逅于此。定辭喜懼，因懇求異衍，曰：衍不貴異，但嗇精神，不以好惡內傷，甚善。於是袖出藥一刀圭，曰：君餌此，當壽百歲。翌日訪之，不復見。其後亦尸解矣。契虛三彭，上元五性。《宣望志》：契虛者，神骨孤秀，居長安佛寺，避祿山入太白山，忽遇至人勸遊稚川府居。一日登山頂，見有城邑官闕，殿上有具簪冕者，貌甚偉，憑玉几而坐，侍衛環列，問曰：子絕三彭之仇乎。契虛無以對，曰：慎不可留。乃引去。契虛後遁去，不知所之。稚川則葛真人也。《漢武內傳》：上元夫人謂帝曰：汝好道乎，數召方士，登山祠，神亦為動矣，然汝胎性暴，胎性淫，胎性奢，胎性酷，胎性賊，五者常舍汝榮衛之中、五臟之內，若從今拾爾五性，反諸柔善，常為陰德救濟死厄，不泄精液，齋戒勤檢，嗚天鼓，飲玉漿，蕩華池，叩金梁，按而行之，當有異耳。郵鑒司直，呂誨糾正。《列仙傳》：郵鑒初同周撫為門亭長，今遷北帝靈關侯，再遷高明司直之任。高明之任，如世之尚書僕射。《翰府名談》：呂誨獻可以言事，出安州，一日獨坐小軒，因合目，即有所見，一碧衣童子云：玉帝南遊炎洲，君子隨行，枓正韋仙。自此口食天廚，身遊紫府。炎洲苦熱，上帝賜汝清凍丹一粒。公拜賜而咽之，下喉若冰雪。公自知不久於世，有朱明復者，湘江道中有金甲史兵數百人，公跨玉角青鹿，明復拜曰：公其仙乎。笑而不答，口占詩曰：功行偶然書玉闕，衣冠無限葬塵埃。我今從帝為司斜更有何人直柏臺。季偉定錄，思和保命。《茅君記》：茅中君諱固字季偉，舉賢良方正，累遷金吾。聞兄大茅君得道，遂棄官入山，遇兄引見西城王君，得仙補定錄真人。又，小茅君諱衷字思和，累遷五更大夫，同中君入山尋司命君，君引見龜山王母，授道要，補保命真人。大茅君告曰：吾今既去，便有職任，不可數相往來，每年三月十八、十二月初二日邀師命友下臨句曲，若有學仙好善男子，至其日詣山，吾因料理，叉相教誨於未悟者。今茅山朝山之會，自玆始也。董重復活，甘始治病。《真誥》：董君臨淮人，行氣鍊丹，百餘歲不老。一日因事繫入獄中，佯死，臭爛生蟲，昇至家復活，後遂成仙。又，甘始太原人，善行氣，不飲食，依容成子得元素之法，用之有效，治病不用針灸湯藥，在人問百餘年，後入王屋山昇仙。青州從事，紫府真人。《西山記》：黃真君諱仁覽字紫庭，其先武陵人，力學有聞，後棄官入道。紫庭師事許君，得其道，尚為青州從事。紫庭道成，從許真君飛昇。《青瑣高議》：右侍禁孫勉為元城婦官，岸多墊陷，婦卒曰；有巨電穴其下，天晴輒出。勉伺其出，引矢射之，正中其頸。勉晝夢一吏召曰：子殺電，今召子證。隨至一官闕，吏曰：紫府真人官也。勉曰：真人何姓氏。曰：韓魏公也。勉思念向蒙公提拂，見當求助。入，望公坐殿上，侍立皆碧衣童子，勉再拜，乞真人大庇。公顧左右，取青囊中黃語，童讀語曰：五百世方比人身之貴，穴殘婦岸，事乃勉職也。公命遣去。王暉虎耕，陸羽烏耘。《高道傳》：道士王暉居華嶽熊牢嶺洞真觀，常種黃精於谿側，則虎豹為之耕耘，出入亦乘虎豹，具鞭茉如人乘馬無異。著祕訣以教人修養，其事憑而人莫之曉。《唐逸史》：陸羽不知所生，有僧得之於水濱。及長成，聰慧能文，以《易》筮之，得漸卦，取鴻漸于陸為姓名。隱於茗漢，自號桑苧合。閉門著書，或時行歌于野，吟詩擊木，故時人謂之今接輿。羽嗜茶，著《茶經》，人以為茶神。又云陸羽象耕而烏耘。仙柯給炭，宣平負薪。《仙傳拾遺》：王仙柯，青城橫源人，好行仁惠，家富巨萬。所居之側山頗宜薪炭，忽聞盜斫柴者，仙柯因檢行，見乃一道士爾，曰：某於谷中燒鍊丹藥，每為闕炭，因竊此柴燒之。仙柯問其所用幾何，可以并為致之，不煩自政也，道士听然謝曰：藥成後叉當奉報。如是仙柯時往訪之，一日一藥已成矣，自此為別也，留丹數粒而去。仙柯服丹，自覺氣逸身輕。門側有大柏樹，騰身而舉，已往木杪，因此飛昇而去。《廣記》：許宣平，新安歙人也，景雲年中隱於城陽山南塢，或負薪以賣，每醉吟曰：負薪朝出賣，沽酒日西歸。路人莫問歸何處，穿白雲行入翠微。費公石墨，耿女雪銀。《茅山記》：費長房遇壺公，得其衛，書符行於世。寓茅山之束，書符救人有功，一日出山傾現水於石澗中，其石變黑，因號為石墨。至今取其墨，亦可書符。《女仙傳》：女冠耿先生者，耿謙之女。嘗因大雪，令官妓以金盤貯雪擴為銀錠，投洪鑪中，須突成金，指痕猶在。又《異人錄》云：先生取雪實之，削如銀挺，投熾炭中，及玲，爛然為蜓銀矣。虛寂馬嗚，大亮牛喘。《高道傳》：舒虛寂字得真，居新繁銅馬觀，常與人言：昔黃帝與宵先生、天真皇人眾真會於此，號其地為三會臺，有銅馬隱於林問，今龍橋乃其舊進。後人於銅馬隱處築臺以誌之，秋夕澄霽，忽銅馬騰躍嘶嗚，見之者得道。虛寂居此三十年，幸一見之。一日忽謂鄰母曰：日一夕將他適，歡以後事為託。因指示其地，囑曰：疼我於此，當深三尺餘，吾鈴有厚報。是夕卒，鄰母如其言而疼之，果得金一鎰。以聞官，驗所疼，但杖屨而已。《仙傳拾遺》：馮大亮家貧好道，亦無所習，每遇道士及方衛之人經過其門，鈴留連延接。唯一牛拽步磨以自給，一旦牛死，其妻楊氏對泣傷嘆曰：衣食所給在此一牛耳，牛既死，何以資其口食乎。時慈母山道士每過其家，來即憩歇累日。時道士果來，夫婦以此語之，道士曰：皮角在乎。曰：在。即取孿綴如牛形，以木為腳。以繩繫其。，驅叱遂起，肥健如常，道士亦不復見。數年，盛暑牛喘甚急，牧童見之，私解其口，遽成皮骨而已。太和鶴駕，法善龍輦。《王氏神仙傳》：真人王君好道，與妻俱入山，絕人事，香火精勤。積數十年，遇神人授以素書，且告之曰：爾仙名已定，但奉行此道，子叉為真人矣。後一日，上帝遣龍車鶴駕下迎，白日上昇，補為太和真人。《高道傳》：葉法善天師時居四明，忽見一老史號泣求救，師問之，答曰：某束海龍王也，太帝敕主八海之寶，近綠婆羅門逞幻衍，晨夕禁呢，五月五日海水將竭。夫統天鎮海之寶，上帝制靈之物，鈴為所取，至日乞以丹符相救。師即為飛符，海水仍舊。異日龍筆寶貨為謝，師不受，謂龍曰：巖石之上，去水且遠，若致一清泉即佳也。是夕聞風雨瀟瀟之聲，達旦繞山齋石渠泉水環流，至今目之為天師渠。玉札賢安，金書妙典。《廣記》：魏夫人名華存，字賢安，晉文康公舒之女也。幼而學道，九經書史無不該覽。年十五，慕神仙吐納，不辭動苦。至江十，父母強令適劉久為妻，生二子。夫人訓誨二子成立，遂告別寢，修鍊動至，感太極真人及方諸青童君等降謂夫人曰：太上已注子之仙名於玉札矣，子其勉哉。又魯妙典者，九疑山女冠也。生而敏慧，及笑，遇人授《黃庭經》而告之曰：此經扶桑大帝官中金書，誦詠萬遍，得為神仙，但在勤心爾。經云誦之萬遍昇三天，千災已消萬病痊。居山誦此，如與千人同倡，惟息人不能修。妙典遂入九疑山，誦經十年，真仙下降，白日昇天。至今仙壇石上履逵存焉。老叟蒸兒，孺子烹犬。《神仙傳》：維陽十友者，家富足，拉為道友，遞以酒食為娛，常有一老史，弊衣縊縷，每造其席，眾亦不拒。一日酒酣，謂眾曰：某雖貧乏，欲具一會奉酬，可乎。眾皆唯。明日乃延入一茅合中，丐者數輩，相邀環坐，乃昇一巨板以油幕之，揭視即爛蒸小兒。眾深惡之，皆不食，史曰：此千歲人參也，頗不易得，欲以此報，既不食，命也。各自分食，乃昇天而去。《高道傳》：朱孺子師道士王元正，居大答巖。一日漢側見二小花犬，異而逐之，入枸杞叢下，因與師掘杞叢，得二枸杞根，壯如犬，師令烹之。孺子看火三日，因先嘗味，又見根爛，乃食之。孺子忽出，覺身輕，飛於峰上，雲氣擁之而去。元正食其餘，亦得不死。今謂之童子峰。高聞笑蟹，曹操驚鱸《括異志》：高闈得養生衛，飲酒至數斗不亂。申郎中為江束漕，每按部，鈴拉之同行嘗織舟。貴池亭有九華李山人者，與高友舊，因謁申，延之使飲，各盡二斗餘，殊無醉態。高取釣竿曰：各釣一魚以資語笑，然不得取蟹。迺鈞餌投坐前號鑪中，俄頃李引一蟹出，高笑曰：始釣魚，令得蟹，可罰也。《後漢隱逸傳》：左慈字元放，嘗在司空曹操坐，操從容顧眾賓曰：今日高會，珍羞略備，所少昊松江鱸魚耳。元放於下坐應之曰：此可得也。因求銅盤貯水，以竹竿餌釣於盤中，須突引一鱸魚出，操與會者皆驚，操曰：一魚不周坐度，可更得乎。元放乃更餌釣沉之，須突復引，皆長三尺餘，生鮮可愛。操使巨前繪之，周泱會者。馮良棄世，杜契隱居。《真語》：馮良為縣史，自恥無志，毀車殺牛，裂敗衣情，學道衍，抗志嚴恪。州郡禮辟，不就。朝廷聞，三公爭讓位於良，不就。後漢時人也，六十七歲遂棄世，束渡入茅山，今在鹿跡洞中。又杜契，建安初渡江，依孫策入會稽，為孫權校尉。黃武二十年，遇介先生授以守元白之衍，遂隱居大茅之東，能隱形，亦數見身出，或探伐貿易衣糧，而人不知。泰宜寶洞，元真仙墟。《丹臺新錄》：周亮字泰宜，師姚坦其衍。人有能飛沙走石一切妖魅事，亮即持經誦咀，邪物各復其形，或死於左右。常與神仙遊行寶洞，嘯詠終日。《廣記》：薛元真少好道，時棲五嶺，謂人曰：九疑五嶺，神仙之墟，山水幽奇，煙霞勝異，如陽朔之峰巒挺技，博羅之洞府清虛，不可忘也。所以祝融棲神於衡阜，虞舜登仙於蒼梧。赫胥耀跡於溝峰，黃帝飛輪於鼎湖，其餘高仙列真、神人輔相騰書逍遙者，其故何哉，山幽而靈，水深而清，松竹交映，雲蘿杳冥，固非凡骨塵心之所愛也。況邃洞之中別開天地，瓊漿滴乳、靈草秀芝，豈塵目能窺，几展所·履矣，得延年之道而優游其地，信為樂哉。世雲羽扇，玄同楓車。《高道傳》：吳猛字世雲，自鍾陵還，欲濟大江，遇飄風怒濤，遂以白羽扇畫水而渡，眾皆異之。《集仙錄》：薛玄同號玄同子，誦《黃庭經》不替，遇神仙下降，告之曰：子誦《黃庭》有功，地司累奏簡在紫虛之府。因授。訣。至咸通問，紫虛元君降授九華之丹，曰：服此當遣紙車迎汝歸嵩山矣。是夕解化，無尸。表奏，僖宗異之。成連刺船，顓和擊石。《樂府解題水仙操》：伯牙學琴於成連先生，云：吾師方子春在束海中，能移人精。迺與伯牙俱往，至蓬萊山，留伯牙曰：吾將迎師。刺船而去，旬日不返。伯邪但聞水聲頑洞，山林杳冥，韋鳥悲號，欺曰：先生將移我精。援琴而歌，頓悟妙旨。成連刺船迎之，伯牙遂妙天下。《女仙傳》：太元女姓顓名和，自少行道，能開關鑰，指山山傾，指木木倒。常將弟子行山，日暮，以杖擊石，石為之開，便睹門戶狀帳、酒肴之物。如此萬里須臾之問，老少無常。後入抱犢山昇天。崇子致譽，奉林閉息。《真語》：東卿君曰：昔有郭崇子與弟兄四人。俱為惡人所擊傷其臂，三弟大怒，欲治之，崇子曰：無用怒。乃遣去。此人後出仕宦，而崇子致譽數數非一，此人往謝之，而猶譽不止，其人曰：我惡人也，不可以受君之施。遂自殺。崇子後得道，而太極真人以崇子有殺人之過，不得為真人上仙耳。又，東卿君曰：劉奉林學道於嵩山，積四百年，三合神丹而為邪物所敗，乃徙入委羽山，閉氣不息，於今千餘年矣，猶未昇仙。云此人但得不死，未能有所役使。通和青紫，清虛黃赤。《高道傳》：賀知章為祕書監，開元中，遇通和先生授以丹，告之曰：先盟而後授，然仙家品秩如青紫階級，不可驟進。鈴以退節為首，退節則寡欲，寡欲則神逸，神逸則無為無不為。反此而求道，猶卻馬以追奔，子其志之。知章後棄官乞為道士。《真誥》：清虛真人告楊君曰：夫黃赤之道、混氣之法，是張陵授世人種子之衛耳，非真人事也。吾數見行此而絕種，未見種子而得生。夫存心色觀，兼行上道，所謂抱玉赴火、金棺葬狗也。夫色觀謂之黃赤，上道謂之隱書。涓子玉函，公弼石壁《蘇林傳》：涓子者，古之神仙也。昔撫綸於河上，遇東海小童君告之曰：子勤心至道，外假弋釣，餌而不釣，養生之全也。若獲鯉魚，試剖之。言訖而去。涓子果獲一鯉，剖之，腹中得一青玉函，開視乃金闕帝君所受三元真一之法。涓子從而修之，能興雲致雨，乘虛上霄。《高道傳》：張公弼，不知何許人。劉法師居雲臺，鍊氣二十餘年，每三元常見赴會，無言而去。師因問之，則答曰：公弼住蓮華峰下。師與之同往，至一所，見石壁高直千尋。公弼叩之，劃開，內有天地，森羅萬象。張公語其徒曰：法師在此，可具食，作戲與師觀。其徒嘆水，俄見蒼龍、白象各一對舞，舞甚妙，丹鳳、青鸞各一對歌，歌甚清。仍與法師水一盂，刀圭粉和之，令飲，其味甘且香。有頃，公弼與法師別出，反顧，但見石壁而已。