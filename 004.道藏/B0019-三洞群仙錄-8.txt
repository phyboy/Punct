漆園傲吏，煙波釣徒。晉郭璞遊仙詩曰：漆園有傲史，萊氏有逸妻。注云：莊子嘗為漆園史，楚威王使厚幣迎，許以為相，莊周笑謂楚使曰：亟去，無汙我漆園傲史。《漁歌記》：憲宗求訪玄真子《漁歌》，李德裕為潤州刺史，乃獲之。玄真子，張志和也，自號煙波釣徒，歌曰：西塞山邊白烏飛，桃花流水鱖魚肥，青著笠，綠蓑衣，斜風細雨不須歸。二曰：釣漁父，褐為裘，兩兩三三舫艋舟。能縱棹，慣乘流，長江白浪不曾憂。三曰：霄漢灣裹釣魚倉，舫艋為家西復東，江上雪，浦邊風，笑著荷衣不嘆窮。四曰：松江蟹舍主人歡，菰飯尊羹亦共准，楓葉落，荻花乾，醉拍漁舟不覺寒。五曰：青草湖中月正圓，巴陵漁父棹歌蓮，釣車子，獗頭船，樂在風波不用仙。蘇耽鶴櫃，孫真牛車。《梆江集》：蘇仙君耽忽一日掃灑庭宇，具衣冠，若有所待。俄見西北雲鶴翔集，從空而下，君乃入，跪白母曰：太上召補為真官，儀衛已至，不得終養。言訖拜辭，子母戲歌久之，母曰：汝去後，使我何以存養。君因留一櫃，肩鎳甚固，曰：有所闕乏，可扣櫃呼之，所須即至，慎勿開也。自後母但有所闕，叩櫃其物立至。母一日心疑其櫃，開視之有雙鶴飛去，自後雖扣，無復應矣。《抱朴子》：孫真事帛和先生得其道，一日告行，先生將一符函與之，云：前有牛車迎汝即乘之，所有供給行廚，食之無疑，切不可開函。真跪受，以行前果有牛車來，問曰：君是孫道士乎，帛君遣制相迎。真上車如飛，每渡水不由橋梁，酒食供給悉備。一日弟子竊開，只見畫牛車一乘，即時不知所在。真後亦數與帛和乘車出入。彌明賦鼎，陶白攜壺。《高道傳》：道士軒轅彌明往來衡、湘問，與劉師服友善。彌明自衡山過太白，知師服在京，夜抵其居。校書郎侯喜有詩名，與師服擁爐說詩，彌明在座，貌甚陋，喜視之蔑如也，彌明因指爐中石鼎曰：二子能賦此乎。師服雖舊識，不知其有文也，劉先生吟曰：巧匠新山骨，制中事煎烹。次侯曰：直柄未當權，塞屆且吞聲。彌明啞然笑曰：子詩如是而已。因高吟迭賦十餘韻，彌明應之如響，二子思竭不能續，起謝曰：尊師非世人能出也。其輩伏矣。《廣記》：陶太白公每以探藥為業，一日攜壺拉友遊嵩山，坐於林下，聞松梢有笑語之聲，仰視果有二人，公曰：君鈴神仙，可能下降而共飲乎。俄見一丈夫、女子，古服而下曰：予乃秦之役夫也，毛女乃秦之官人，與予同脫驪山之禍，乃匿於此。陶曰：今遇真仙，金丹大藥可得聞乎。曰：予本几人，但能絕世食木實，乃得凌虛，不覺生之與死、俗之與仙如何耳。遂折松枝叩壺而歌曰：餌柏身輕疊蟑間，是非無意到人寰。冠裳暫備論浮世，一餉雲遊碧落問。子良青簡，永叔丹書。《真誥》：周子良，陶隱居之弟子，自幼溫雅，肅然高邁。天監中，真仙屢降其室曰：周生修功積德，可為不負其志矣。子良曰：枉蒙上真賜降，欣懼交心，無以自措。司命君曰：近往束華，見子之名已上青簡保列保晨司矣。《青瑣》：歐陽永叔與梅聖俞遊嵩山，醉望西峰崖上有丹書四大字云神清之洞，永叔指示聖俞問無所見，公乃不言。洎乞身告世，作詩曰：四字丹書萬仞崖，神清之洞鎳樓臺。煙霞極目無人到，鸞鶴今應待我來。後數日公薨。元化湔腸，黃眉洗髓。《後漢》：華陀字元化，仙人也。沛相陳珪舉孝康，太尉黃瑰辟，皆不就。精於方藥，處劑不過數種。若疾發結於內，針藥所不能及者，乃先令以酒服麻沸散，既醉無所覺，因制破腸背，抽割積聚。若在腸胃，則斷截湔洗，除去疾穢，既而縫合，傅以神膏，四五日則愈，一月之問皆平復。《漢武故事》：東方朔生三日而父母俱亡、或得之而不知其姓，以見時東方始明，因以為姓。既長，常空中獨語。後遊鴻濛之澤，有老母探桑，自言朔母，一黃眉肴至，指朔曰：此吾兄也，吾卻食服氣三千年一反骨洗髓，二千年一剝皮伐毛，吾生已三洗髓、五伐毛矣。郝姑挑蔬，許僕市米。《女仙傳》：郝姑祠在莫州莫縣西北，俗傳云：郝姑者字女君，魏青龍中與鄰女於湣演水邊挑蔬，忽二青童至前曰：東海公娶女君為婦。言訖，敷連梱褥於水上，行坐往來，有若陸地。童子侍側，泌流而下。鄰女走告其家，家人往看，莫能得也。女君遙語曰：幸憑水仙，願勿憂怖。後立柯水際，祠前忽生青白石一縱一橫，闊可三尺，高二尺餘，有舊題云：此姑夫上馬石。至今存焉。《皇朝類苑》：洪州西山有許大夫婦，出入山中，相傳許旌陽僕也。方與妻市米於西嶺，及歸而許君已拔宅上昇矣。許大有詩云：自從明府歸仙後，出入塵寰直至今。不是藏客混時俗，賣柴沽酒要安心。許君乃授以地仙之衛，改姓干大，至今人多見之。戲臣鼓吻，狂士掩耳。《酉陽雜俎》：邢和璞嘗延一客，鼓髯大笑，吻角侵耳，與邢劇談而去。或問之，曰：上帝戲臣也。《神仙傳》：和州南門外見一艦縷狂士賣胡蘆子云：一二年問，甚有用處。卒無人曉其理。或時兩手掩耳急走，言風水聲何太甚邪。孩童隨之，時人呼為掩耳先生。來年秋，江水漲泛，淹沒數百家，眾人皆見狂士在水上坐一大瓢，兩手掩耳，大呼風水聲何太甚，泛江而去。北海掛冠，南陽遺履。《後漢逸史》：逢前字子康，北海都昌人也。家貧給事縣為亭長，時尉行過亭，萌侯迎拜謁，既而擲循嘆曰：大丈夫安能為人役哉。即解冠掛東都城門，歸將家屬浮海，客於遼東，後之瑯琊勞山，養志修道，人皆化其德。《集仙傳》：漢南陽公主出降王咸。屬王莽秉政，公主夙慕清虛，尚崇至道，每追文、景之為理，又知武帝之世累降神仙，謂咸曰：國祚如此，非女子可以扶持，但當自保恬和，退身修道，稍遠罵競，鈴可延生。若碌碌隨時，恐不可免於支離之息。遂入華山，結廬精思，真靈屢降，道成乘雲飛昇而去，但於嶺上遺朱履一雙，前取之，已化為石，因謂之公主峰。王卿白兔，呂公青蛇。《原化記》：王卿為天師守丹電，竊發其封而窺一白兔躍出，眾皆曰：丹已去矣。一道士化為鶴飛去，須突擒兔來復投莆中。《青瑣》：賈師雄郎中有古鐵鎰，甚寶之，久欲淬磨，有回處士言善磨鎰，筍中取藥堆鑑上、曰：藥少頃歸取之。既去，久不至，遣人詢其宿止，乃在寺中，題詩寺門上：手內青蛇凌白日，洞中仙果艷長春。須知物外煙霞客，不是塵中磨鏡人。公視鎰上，藥已飛去，一點表裹光明。又贈張洎云：朝遊南越暮蒼梧，袖裹青蛇膽氣粗。三入岳陽人不識，高吟飛過洞庭湖。錢真飛練，女褒洗紗。《茅山記》：女真錢氏二姊妹依止茅山隱陶居誦《黃庭經》，積三十年，一日告別，先生曰：何之。答曰：上賓金闕。先生以詩贈之云：道士送仙客，送到大茅束。太華十萬里，遠望杳冥鴻。真人答詩曰：師住好師住，勞師遠相送。仙籍有仙名，名在蓬萊洞。即時飛練入洞，及女弟至，則洞已肩矣，即今燕洞是也，有紫莒蒲、碧桃焉，故田霖有詩云：燕洞龍泓氣象清，錢真此處有遺靈。仙兄去後師猶在，女弟回時洞已肩。雲片尚如披白練，泉聲長似說《黃庭》。碧桃花發莒薄紫，留與人間作畫屏。《仙傳拾遺》：褒女者，漢中人也，居瀘、沔二水之閒，幼慕沖寂，既昇，因洗紗於水際，雲雨晦冥，若有所感而孕。父母責之，憂患而疾，臨終謂其母曰：死後當以牛車載送西山之上，即所願也。言訖而終。父母置之於車中，未及駕牛，而車自行，瑜漢、燼二水橫流而渡，直上平原山嶺。家人追之，但見五雲如蓋，天樂震空，幢節導從其女昇天，視車中，空棺而已。張白飲酒，樵青煎茶。《括異志》：張白字虛白，自稱白雲子，好沉靜，博學能文，兩舉不第，每沉湎於酒，會親喪，乃泣曰：祿以養親，今親不逮，干祿何為。遂辟穀養氣全神為事，因脫去儒服為道士。入郾中，多行詬馬，切中人微隱之事。風雪苦寒叉破冰深入水中安坐，氣如蒸炊，指顧之問，悉以乾燥。居常飲崔氏酒肆，嘗題其壁云：武陵溪畔崔家酒，地上應無天上有，南來道士飲一斗，醉外白雲深洞口。其後解去。《腔說》：張志和有奴日漁童，婢日樵青，或問其故，曰：奴使捧釣取綸，蘆中鼓松，婢使樵蘭薪桂，竹裹煎茶。王老打麥，張泊破瓜。《神仙傳》：王老，房州宜君縣人也，居於村野，頗好道愛客。一旦有縊縷道士造門，王老與妻延禮之，居月餘，道士俄遍身惡瘡，王老為求醫看療益勤，道士言不煩以几藥，但得美酒數斛，浸之自愈。王老乃為造酒，及熟，道士命貯以大甕，自加藥浸之，遂入甕，二日方出，鬚鬢俱黑，顏復少年，肌若凝脂焉。仍令王老飲之，王老時方打麥，與其妻子并打麥人共飲，皆大醉，道士亦飲，云：可上天去否。於是祥風忽起，綵雲如蒸，全家人物雞犬一時飛去，空中猶聞打麥之聲。今宜君縣西有昇仙村存焉。《楊文公談苑》：張洎家居城外，有一隱士乃呂仙翁姓名，洎倒展見之，索紙筆，八分書七言詩一章留與洎，頗言將相鼎鼎之意，其未句云：功成當在破瓜年。俗以破瓜字為二八，洎果得六十八，乃其識也。巫山雲雨，姑射冰雪。《集仙錄》：雲華夫人，王母第二十三女，名瑤姬，嘗遊束海，還過江上，有巫山焉，峰崑挺技，林壑幽麗，巨石如壇，留連久之。時大禹理水駐於山下，大風卒至，崖谷振隕，力不可制，因與瑤姬相值，拜而求助，即敕侍女授禹策召鬼神，因命其神助禹斬石疏波，次塞道阮，以存其流。禹嘗詣之於崇嗽，顧陌之際化而為石，或倏然飛騰，散為輕雲，或悠然而止，聚為夕雨，或為飛龍，或為翔鶴，千態萬狀，不可親也。其後楚大夫宋玉以其事言於襄王，王不能訪其道要以求長生，築臺於高唐之館，作場臺之官以祀之。宋玉作《神女賦》以寓情荒淫，託辭穢蕪，高真上仙豈可誣而降之也。《莊子》：藐姑射之山有神人居焉，肌膚若冰雪，掉約若處子，不食五穀，吸風飲露，乘雲氣，御飛龍，而遊乎四海之外。元嘉六舉，素卿三絕。《朝野會載》：唐元嘉少聰俊，左手畫圓，右手畫方，口誦經史，目數韋羊，兼成四十字詩，一時而就，足書一絕，六事齊舉，時號神仙童子。《實賓錄》五代蜀道士張素卿畫獻神仙十二軸，歐陽炯為讚，水部員外郎皇居東八分題之，號三絕。樂巴斬狸，長房訶鼇。《神仙傳》：樂巴聞廬山廟有神與人語於帳中，巴未到十數日，廟中神不復作聲，遂逃，不知所在。巴自行逐·捕鬼，乃化為書生到齊，齊太守見其姿容妖麗，又有才辯，乃峽女妻之，生一男。巴到齊，謁太守：聞卿有好女，婿明於五經，可得見否。太守遂令婿出，婿拒辭不出，巴求之不已，婿告婦曰：今日出叉死，如之何。女怪之。巴知其不出，乃以符付太守，婿得符涕泣而去，巴厲聲訶之，為狸，遂斬其頭。子亦化狸，并殺之矣。又，費長房為市橡，遇壺公得道，能治鬼。汝南郡中常歲鬼怪每來，時導從威儀如太守入府，打鼓周行，及去甚悲。後長房詣府而正值此鬼，長房厲聲呼使捉來，鬼乃下車叩頭，乞得自改，長房呵曰：不念溫良，無故導從唐突郡守，復汝真形。須突成一大氅，長房令持符送與葛陝君，流涕而去。使人追視之，至陂鼇死矣。雷劍衝斗，堯查貫月。《晉書》：斗牛之問有紫氣，雷煥曰：寶劍之精，上徹於天。云在豫章豐城，乃掘獄屋基，入地四丈，得石函中有雙劍，一日龍泉，二日太阿。煥得劍，送一與張華，一自佩。及華誅，失劍所在。及煥卒，其子眾持劍行經延平津，忽於腰下躍出墮水，使人入水，見兩龍盤合光照水而去。煥曾云：靈異之物終當化去。果然。《仙傳拾遺》：堯登位三十年，有巨查浮於西海，查上有光，夜明晝滅。海人望其光乍大乍小，若星月之出入矣。查常浮繞四海，十二年一周天，周而復始，名日貫月查。張哥呼蝶，初平叱羊。《散仙傳》：慶曆間有張九哥者，在京師，有道衛。燕王一日登樓上，命呼之，嘗賜以酒，九哥曰：某有小俠，欲以悅王可乎。王曰：何仗也。九哥曰：借王帛一疋并金剪一柄。王悉與之。取羅碎剪為蜂蝶狀，隨剪皆飛去，莫知其數，或集王衣，或聚美人釵鍛上，王驚顧大喜，九哥曰：恐失王之帛。乃呼之，一一皆來，復為羅。一端羅中間一缺似一蝶之痕，乃一蝶為官人所捕也。王曰：此一蝶可復歸乎。曰：不可也，若隨呼而來即可，既久即已亦留此為異也。乃別去。《神仙傳》：黃初平家使牧羊，有道士將入金華山不歸，兄初起求之不得，後於市中見一道士，問之，道士曰：金華山下一牧羊小兄非是耶。初起隨道士往見其弟，問羊何在，初平曰：羊在山束。起往視之，但見白石，初平叱之，白石皆化為羊。順興辟戎，進賢罵羌。《丹臺新錄》：李順興年十一與道士籍，一日有飛仙千數集空中，神光照室，命侍經仙郎開九色流霞之蘊，出經二卷以授之。魏文帝嘗召入都城，朝野欽信，稱為李鍊師。年三十八，大統六年，託疾告終。葬日，有姪遇於驪山道中，謂曰：若天子尚未忘我，則可於此作吾像，北向居之，當為國家辟北戎之淫俗也。姪還家，方知已化，遂以實奏。遣使發視，則空棺而已，乃立祠於沙苑，號李聖。《真誥》：王衍為晉武帝尚書令，其女字進賢，為愍懷太子妃。洛陽陷，劉曜、石勒掠進賢渡孟津，於河中欲妻之，進賢罵曰：我皇太子婦，司徒公之女，而胡羌小子，敢干我乎。言畢即投河中，其侍婢名六出，復言曰：大既有之，小亦宜然。復投河中。時遇嵩高女真韓西華出遊而愍之，撫接二人，遂獲內救，外示死形，體實密濟，便將入嵩高山，令在華陽官洞中易遷之官。六出時年二十二三，體貌亦整善，有心節，本姓田，漁陽人，魏故浚儀令田諷之孫。諷曾有陰德之行，以及六出耳。孟欽風旋，丘林雲翔。《晉逸史》：孟欽得左慈、劉根之法，百姓歸向之。時符堅惡其惑眾，欲誅之。俄而欽至，堅留之。飲酒酣，令左右執之，欽化為旋風而去。有告在城東，忽前漢水不能渡。《真誥》：范丘林在華陽官為保命丞，善長嘯，如百鳥之雜嗚，或如風激眾林，或如伐鼓之音，須臾雲翔其上，衝氣動林。休復妓侮，徐姑僧僵。《仙傳拾遺》：陳休復者，號陳七子，嘗於巴南太守筵中為酒妓所侮，休復笑視其面，須突妓者髯長數尺，泣訴於守。守為析謝，休復呢一枉酒使飲之，良久如舊。《廣記》：徐仙姑者，北齊僕射徐之才之女也，年數百歲，狀貌常如二十四五歲。善禁呢之衛，名山勝景無不周遊，多宿巖麓之中。寓止僧院，忽為豪僧數輩微辭巧言侮之，姑馬之，韋僧激怒，色愈悖，姑笑曰：我女子也，而能棄家雲水，不避蛟龍虎狼，豈懼汝鼠輩乎。姑即解衣而外，遽徹其燭。僧喜，以為得志。泊明，姑理策出山，諸僧一夕皆僵立尸坐，口不能言。姑去數里，僧乃如故。淮南八公，田谷十老。《神仙傳》：淮南王劉安折節下士，有八公者詣其門，門吏曰：王上欲延壽命以期長生不老之道，今公皆老矣。公曰：若王叉欲見少年謂之有道，謹以少矣。言訖皆化為童子，色如桃花。《高導傳》：法師嚴達字道通，幼有方外志，與王延、蘇道標、程法明、周化生、王真微、史道樂、于長文、張法成、伏道崇等十人以道衍相忌，同於出處，世號十老。趙昇取桃，田師降棗。《神仙傳》：漢天師將諸弟子登雲臺絕巖之上，下有桃一株，如人臂傍，生石壁下，臨不測之淵，桃大有實，天師謂諸弟子曰：有人能得此桃實，當告以道要。於時伏而窺者二百餘人，股戰流汗，無敢久臨視者，莫不卻退而還，謝不能得。昇乃從上投擲木上，足不蹉跌，取桃實滿懷。天師乃分賜諸弟子。後授以至一道，白日上昇。《高道傳》：田法師者名仕文，古郎人也，授三洞經法，服餌鍊氣，齋戒修奉，未嘗少輟。每與人析福及救疾，無不通感，即獲平愈。陳綱嘗請作醮，忽神降棗數顆在壇，食之則非人間所有者。夢昌戴花，子韋被草。《郡閣雅談》：伊夢昌，不知何許人，因夢兩日，遂立其名。唐末不仕，披羽褐遊山水散逸，愛載花。又《青瑣後集》：夢昌嘗題攸縣司空觀仙壇云：唯有青松空弄日，更無雲鶴暗迷人。題黃蜀葵云：露凝金盞滴殘酒，檀點佳人噴異香。夢昌後尸解，人發其棺，無尸。《太平廣記》：宋景公之世有善星文者，許以上大夫之位。處層樓延閣之上，以望氣象，設以珍食，施以寶衣。忽有野人被草負茨叩門而進，請見景公，公延之崇堂，語則及未來之兆，及已往之事，萬不失一。夜則觀星氣，晝則執算披圖，不服寶衣，不甘奇食，景公謝曰：今國喪亂微君何以輔之。曰：德之不均，亂將及矣。修德以來人，則天條之祥，人美其化。景公稱善，遂賜姓日子，名之韋，即子韋也。萬傳八音，韋贈三寶。《仙傳拾遺》：萬寶常者，不知何許人也，幼達音律，因於郊中遇十許人，車服鮮麗，麾幢森列，召之上帝以子天授音律之性，將傳八音於季世，故將壞之樂然正始之音，子未備知也。命坐，乃教以歷代之樂，治亂之音，靡不周迷。寶常畢記之，由是韋仙凌空而去。寶常自此人問之樂無不精究。《神仙感應傳》：韋拿字景昭，因下第，遊蜀至鄭氏園亭，見仙子數十，左右侍衛，華裙麗服，非世所賭，謂予有新曲，名日紫雲，今天子奉尚神仙之道，吾欲以此樂授與吾子而貢於聖唐之君，以此相託可乎。食某儒生耳，素非知音，固不可為也。美人既不能，余當寓夢以授於天子也。然子已至此，亦道分使然，願以三寶為贈，其售之可以畢世而富。命侍者出一杯，謂之碧瑤杯，又出一枕，似玉而粟其紋，又出一紫玉函，皆光彩瑩徹，俱受於拿，拜而謝之，即別去。回顧，失向亭臺矣。叔隱仙伯，周顓鬼官。《丹臺新錄》：秦叔隱今在華山為仙伯。《真語》：周顫為鬼官司帥。注云：周顛字伯仁，汝南安城人，仕晉，過江，位至尚書僕射。元帝永昌元年，王敦南下，遣收於石頭南門被害，年五十四歲，追贈光祿開府，鎰康侯。賈耽偷書，神通竊丹。《逸史》：賈就一日令健卒入枯井中取文書，果得數軸，皆道書也。遂遣十餘人寫纔畢，有道士突入，呼賈公姓名叫罵爭敢偷書。耽遜謝，道士復持去。《高道傳》：輔神通幼孤貧，為人牧牛以自給，每於牧所見一道士往來，久而稔熟，謂神通能為弟子乎。日：可。乃引入水。汝宜隨之，無憚。既入，見所居嚴潔，有藥囊、丹電，使神通看火，兼教黃白衍。經三年，神通輒思人問，會道士出，乃竊丹別貯之。既歸，問丹所在，則隱而不言，道士嘆息吾本與汝道要，今若是，曷足授教，雖備解諸法，然無益長生。遂引去。廖沖鶴骨，平阿玉顏。《寶賓錄》：唐蔣防為連州靜福山廖先生碑沖，先生名也，清靈，先生字也，靜福，先生家也。先生之名，玉堂金簡之名矣。先生之家，紅霞外景之家矣。至於鶴骨松貌，味淳含虛，寓形人間，天地無累，與夫扶桑公、陶隱居、張天師為師友矣。《神仙傳》：劉平阿不示名字，漢末為九江平阿長，因以為號。行醫救人，見人之病如己之病，後遇神人授以隱存之道，服日月精氣，居主臺館，其顏色如玉。守真三劍，楊寶四環。《斕聖傳》：建隆初，黑殺降謂張守真汝乃貞潔之士，可以驅邪。吾先授汝劍法，為民除妖。然劍法有三，以銅鐵煖為利刃，吾目一視便可用之，有疾者但揮之，邪氣自釋。地祇作孽，水族生妖，以上劍治之。山澤怪異，以中劍治之。魍魎害人，以下劍治之。《續齊諧志》：楊寶見一黃雀為鴉所搏，寶取置粱上，啖以黃花。毛羽成，朝去暮來，夜有黃衣童子曰：我王母使者，昔使蓬萊，為鴉所搏，承君見救。以四環與寶曰：令君子孫潔白，位登三公，事如此環。寶生震，四世名公。