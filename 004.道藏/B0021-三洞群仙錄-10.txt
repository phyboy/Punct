郭無四壁，劉有二困。《真境錄》：郭文字文舉，嘗於華陰山石室中得神虎內真紫元丹章，值晉室衰，乃負茨入餘杭大滌山，伐木倚林苦覆為舍，不置四壁，葛裘鹿巾，區種菽麥，及探答以貿鹽酪。或餘食，即施貧者。乾符中，封靈曜真君，山中遺跡甚多。《晉逸史》：劉鱗之字子驥，少尚質素，虛退寡欲，不修儀操，人莫知之。好遊山澤，志在逐逸。嘗探藥至衡山，深入忘返，見有一澗水，水南有二石困，一困閉，一困開，深廣不得過。欲還，失道，遇伐薪人問徑，僅得還家。或說困中皆仙靈方藥諸維物，鱗之欲更尋索，終不知處也。孝成束帶，自然綸巾。《丹臺新錄》：梁諶字孝成。諶好樂仙道，年十七為道士，即持齋誦經，廣建功德，濟諸苦厄，視地而履，恐傷含氣，有烏獸當衢，每下路避之，見人卑恭泊然虛靜。一旦謂弟子王子年曰：吾屬良友待我於南津，當往彼，爾可知之。乃束帶南出。子年隨之，惟覺雲氣鬱鬱，絃覆林谷。良久，諶忽踴身騰雲，倏已不見，遙聞鼓吹之音而已。《本朝蒙求》：趙自然，太平州人，夢一人給巾素抱，鬚髮斑白，自云姓陰，引之登山，曰：汝有道氣。教以辟穀法，乃出青柏枝令啗？夢中食之，及覺遂不食。青巾佳客，白衣老人。《神仙傳》：陳希夷先生一日謂門人賈昇曰：今日有佳客至，速報。少頃一人衣褐青巾如門，賈走報，其人已行。賈逐之，見一老人衣鹿皮，賈問：前老人去遠否。老人曰：此是神仙李八百，動則八百里。而鹿皮老人亦不見。先生曰：老人者，乃太清得道白庇先生也，今既不見，鹿皮者又去，吾不可久留。乃返真。《漢武傳》：武帝出道岱山，通一白衣老人耳聳於頂，髮垂於肩，頭有數尺之光，帝異而問之，老人曰：予聞禽山有莒蒲一寸九節，服之長生。遂不見。帝曰：此乃岳神也。時王興聞之，服莒蒲得仙。鄧丹一斗，群藥千縉。《續仙傳》：處州松陽乃張天師修真之所，鄧去奢慕前人之迸，結菴以居，朝夕焚修。山南有一巨石，嘗坐其上，感神人告之曰：天師丹劍在此石下，可以取之，師曰：此石天設，非人力可加。神人曰：動修不怠，丹劍可致。師如其言，不三年神人送丹一斗，劍一。，師後施丹治病，功成上昇。又賣藥翁，莫知其姓名，常提一大葫蘆賣藥，人以疾苦求藥，得錢不得錢悉與之，無不神驗。或戲問之：有大還丹否。曰！有一粒，厭直千婚。人皆笑之，以為風狂。後於長安賣藥，枓擻其葫蘆已空，只餘一粒安於掌中，曰：百年賣藥，無一人買者，深可哀哉，今當自喫。藥方入。足下五色雲生，騰空而去。銅牌誌鹿，金盆射鵲。《高道傳》：明皇狩于咸陽，獲大鹿，命庖人欲烹之，張果奏曰：此仙庇也，已滿千歲。昔漢武元狩五年，臣曾侍從畋之，于上林獲此鹿，乃放之，時以銅牌誌於左角。遂命驗之，果然有銅牌二寸許，但文字彫暗耳。又軒轅集，宣宗嘗召入，問長生可政乎，集曰：絕聲色，薄滋味，哀樂一致，德施無偏，自然與天地合德，日月齊明，雖堯舜禹湯之道自可致，況長生久視乎。及退，又以金盆覆白鵲試之，時集方休於館，謂中人曰：皇帝安能更令老夫射覆乎。中人不論其意。上復令速至，集纔及玉陛，謂上曰：盆下白鵲宜放之。上大笑。李明合丹，伯真採藥。《茅山記》：李明長官避世不仕，隱句曲鬱岡山，合丹丹成而昇玄洲，除大卿之任，至今舊邇壇井存焉。《真誥》：姜伯真入猛山中行道探藥，奄遇仙人，令伯真平倚日中，其影偏，仙人曰：子知道之貴而篤志學之，不知不正為失，君欲使心正，常以日出時錯手著兩肩上，以日當心，覺腹煖則心正矣，常行之為佳。葛氏蛟帳，女媧雲幕。《祖異志》：九夷山樵者婦諸葛氏，感時疾數日，起白舅姑曰：新婦不唯疾平，復且得仙矣。俄出門，乘雲而去。又數日復回，云天上樓觀皆碧玉碾成，窗戶悉以珠密綴蛟絲帳幔，五色相照，行空明中，燃不死之香。我今暫來相看。俄有五色車駕，雙龍力士御之，女童為從，婦乘之冉冉而去。《事始》云：女媧氏作雲幕，又煉五色石以補天。劉安雞犬，靜之龜鶴。《續仙傳》：劉安即漢高祖之孫也。安好神仙，煉大丹，丹成乃去。時人傳云：安臨去時有餘藥在器內，置於庭中，雞犬舐啄，盡得昇天。故人云：雞嗚天上，犬吠雲中。《列仙傳》：蕭靜之絕粒學道，一日掘地得一物似人手，即時食之，遇一畢人告之曰：子鈴餌仙藥矣，子所食者肉芝也，得肉芝食者壽齊龜鶴，宜隱山林以期至道。遂遁去。德休霹靂，王興雲車。《神仙傳》：曹德休自言從束海青嶼山來，遊於江西，人見之三十餘年，顏貌不改，有疾者以符藥救之無不愈。有一女年二十餘，將聘於人，忽有邪物所魅，百方治之益甚。其父詣德休，具陳病狀，德休曰：汝家居近山漢有潭穴，汝女春月閑步溪側，為蛟所窺，以拘攝精魂入其穴矣，可將吾一符投於潭中，少頃有驗。投符後，忽見潭水翻涌，水中霹靂聲，須臾有一物浮出，長二丈餘，形如烏蛇，頭若大杓，已劈死矣。女病亦尋愈。《王氏神仙傳》：王興，蜀人，昔為蒲江主簿，而境有靈邊，興喜之，遂去官，隱於山中九年。忽見洞中瓊花吐艷，金蟾跳躍，遂入洞中，得仙丹服之，即時乘雲車上昇。今人以洞號主簿治，自此始也。浮胡白豹，雷公黃蛇。《神仙傳》：施存真人號浮胡先生，師黃蘆子，得《三皇內文》驅策虎豹之衍，隱衡嶽石室山，每跨白豹出入，晉元康間白日騰昇。《廣異記》：武勝之嘗於江灘見雷公逐一黃蛇，或以石投之，鏗然有聲，雷公飛去，得一銅劍，有文云：許旌陽真君斬蛟第三劍。無競懷果，孫鍾設瓜。《青瑣》：李無競入都調官，至朱遷鎮，有丐者喧爭於路，一嫗曰：我終身乞丐聚得少金，此子貸去不償。無競取金如所逍數與丐者，謝曰：吾實逍其錢，君行路人能償之，又解其國，何以報德，吾家在隆和，曲筠柵青簾乃所居也，子能訪我否。無競異之，即往焉。入門見數丐者擁鑪共火，喜見於色，命坐，具小酌。無競頗疑其人，終不飲，但濡脣而已。時大寒，盤中皆夏果，取小御桃三枚懷歸。丐者以詩送曰：君子多疑即多誤，世人無信即無誠。吾家路徑平如砥，何事夫君不肯行。無競至邸取桃視之，乃紫金也。後琢其金為酒器，年七十面色紅潤，豈酒濡脣之力乎。《幽冥錄》：孫鍾少時家貧，種瓜瓜熟，府三人來乞瓜，鐘為設瓜，曰：我司命也。化白鶴飛去。陵陽沆淦，曼卿流霞。《列仙傳》：陵陽子春食朝霞，夏食沆淦。是夜半天地玄黃之氣也，霞日初出，青黃氣即朝霞也。《抱朴子》：項曼卿，河東蒲圾人，入山修道，一日有仙人來迎，到天上見紫府金林玉几，仙人飲以流霞一杯，輒不饑渴。忽思家，為帝所斥，遂還河東，呼為斥仙人。明皇紫雲，元之絳雪。《宣室志》：唐明皇夢仙子十餘輩御卿雲下，列於庭，各執樂器而奏之，其度曲清越，殆非人世也。及樂闋，有一仙子前而言曰：階下知此樂乎，此神仙紫雲曲也，今傳授陛下，為唐正始音。明皇甚喜，即傳教焉。及寤，以玉笛吹，令習之，盡得其節奏。《仙傳拾遺》：申元之，不知何許人，開元中詔至上都開元觀，恩渥愈厚。明皇與論道，動移晷刻。嘗命趙雲容侍元之茶藥，意甚恭恪。乘閑乞藥少許以延其生，元之曰：我無所惜，但爾不久處世耳。愈切懇告，乃與絳雪丹一粒，曰：服此丹死叉不壞，但能大其棺，廣其穴，含以珠玉，疏而有風，魂不蕩空，魄不淪翳，百年外可以復生。此為太陰煉形之道。後雲容從幸東洛，病於蘭官，得以此事白於貴妃，如其所謂。道元觀燈，知微阮月。《仙傳拾遣》：葉法善天師字道元，開元初正月望夜，明皇移仗上陽宮以觀燈焉，尚方匠毛順心結綵樓三十餘問，金翠珠玉問河其內，樓高百五十尺，微風所動，鏗然成韻。以燈為龍鳳璃豹騰擲之狀，似非人力。上見大悅，師曰：影燈之盛固無比矣，然西京今夕之燈亦以如此，適自彼來。上異其語：今欲一往，得乎。曰：此易爾。於是令上閉目，俄而至焉。上稱其盛者，久之請迴，復閉目，頃之已在樓下，而歌舞之曲未終。上於凍州以鐵如意貫酒，翌日命中使託以他事求如意以還，驗之非謬。《三水小牘》：道士趙知微有道衛，中秋積陰不解，眾惜良辰，知微曰：可備酒肴登天柱峰骯月。既出門，天色開晴，及登峰，月如晝，至月落方歸，下山則妻風苦雨，陰晦如前。禦寇剖心，道君剪舌。《雲漢友議》：列禦寇墓在鄭郊，有胡生者家貧，少為洗鑑錢釘之業，號胡釘鉸。有美酒茶果輒祭禦寇祠，以求聰明。夢一人刀劃其腹，以一巷書致于心腑，及覺，乃能詩。嘗贈韓少府云：忽聞梅福來相訪，笑著荷衣出草堂。兄童不慣見車馬，爭入蘆花深處藏。《廣畢記》：夔州有道士王洪明，舌長，呼字不正，乃曰：誦《道德經》。忽夢道君為剪其舌，既覺，語遂正。灰袋佯狂，麻懦卓越。《神仙傳》：蜀有道士佯狂，俗號為灰袋，翟天師之弟子也。翟每戒其徒勿輕此人，吾所不及。嘗大雪中布衣褐入青城山，暮投蘭若求宿，僧曰：貧僧一納而已矣，天寒如此，奈何。灰袋曰：一狀足矣。夜半，風雪益甚，僧意其卒，往視之，去狀數尺，氣如蒸炊，流汗袒寢。未曉，不辭而去。曾病口瘡數月，狀若將死，村人素神之，因為設齋。齋散，忽謂眾曰：試窺吾口中何物。乃張口如箕，五臟悉露，莫不驚異，後不知所終。《晉逸史》：麻懦者莫得其姓名，石季龍時在魏乞丐，常著麻懦布衣，故時人謂之麻懦。言語卓越，狀如狂者，乞得米穀，不食輒散之，頗顯神異。與高僧圖澄極為交友。蘇驢蟲流，王屍泉涌。《神仙傳》：薊子訓嘗駕驢車與諸生俱詣許下，道過榮陽，止主人舍，而所駕之驢忽然卒僵，蛆蟲流出，主遽白之，子訓曰：乃爾乎。方安坐飯食畢，徐出以杖扣之，驢應聲奮起，行步如初。《茆亭客話》：王客者，失其名及鄉里，常攙竿挈籃，引一斑犬往來叩，英問，以探藥為事。天禧戊午歲遊，青城山，迴臨叩。宰師仲冉召之與語，曰：吾野人也，久居城市，頗思歸鄉，誠有奉託。宰亦莫諭其意，一日獨擔茨往國寧寺，於寺門下坐卒。鄉耆聞官，痙之道左。師宰聞之曰：曩所言，斯之謂乎。遣史往彼焚之，發其屍，顏貌如生，四肢皆軟，若熟寐焉。頃之，屍下清泉涌出，浮屍而起，遂就更衣，沐浴以殮之。方遠辯慧，道華愚懵。《高道傳》：問丘方遠字大方，幼辮慧，通經史。昭宗累詔不起，就錫命服，賜號玄同先生。羅隱每詣受書，先生輒閉目授之，曰：隱才高識下，蓋正容悟物。故隱卒保終吉。先生一日忽沐浴焚香，端坐返真，顏色不變，異香三日不散。時錢武肅夢先生騎鶴訪別，明日訃至，及就壙，但空棺而已。又，侯道華常如風狂人，人多侮之，未嘗有慍色。好讀丹經子史，或問誦此奚為，曰：天上無愚懵神仙。楊雄墟墓，周暢義塚。《仙傳拾遣》：楊雄字子雲，口吃，善屬文。王莽篡位，聞理獄使者欲來收雄，雄恐不免，時校書於天祿閣上，自投幾死。天鳳中，辭疾還蜀，卒於家。乾符中，進士趙郁外疾於嘉州開元觀，稍愈，於殿上見一少年弊蓋鶉衣白潔，與郁並坐，郁因言此觀巨功製作，國力興創，何乃俯逼殿後而有墟墓也，嘗問郡人，皆不知。少年笑曰：此漢相留侯之後，辟強之孫，天師之祖也，為南安太守，投於郡而葬於此。乃說兩漢魏晉問事，皆若目擊。郁問以姓氏，答曰：一子雲，姓楊。迺強力隨之，遂出門而去。至今往往有見者。《真誥》：周暢好行倏德，功不在覺。時歲大旱，客死者數萬，而暢收骸骨萬餘，具立義塚，時或祭祀之，應時大雨。今在洞中為明晨侍郎。自然雷嗚，法樂霞擁。《雲茨七籤》：馬湘字自然，狀若風狂，能治病。有告之者，湘無藥，但以竹杖打病處，或以竹杖指之。吹杖頭如雷嗎便愈。或遊官觀巖洞，多留詩句，其登抗州秦望山詩曰：太一初分何處尋，空留歷數變人心。九天日月移朝夕，萬里山川換古今。風動水光舍遠嬌，雨添嵐氣沒高林。秦皇設作騷山計，江海茫茫轉更深。《高道傳》：道士張法樂居耿谷之西，抱元守一，凡三十餘年。雲生梁棟，霞擁窗扉，自號為雲居觀。久而道成，猛虎馴伏侍側。後屍解蟬蛻焉。李預餐玉，王捷燒金。《感應錄》：後魏李預得古人養玉法，乃探訪藍田，躬往攻掘，得若環璧雜器形者大小百餘枚，預乃椎七十枚為屑食之。及疾萬，謂妻曰：吾死，體叉當有異，勿速殯，令後人知養服之妙。時七月中旬，長安毒熱，預停之四宿未殮，而體色不變。其妻常氏以玉珠二枚含之，口閉，妻謂曰：君自云養玉有神驗，何不受珠。言訖，啟齒納珠。因噓其。都無穢氣。舉殮，屍不傾委。《澠水燕談》：江州王捷少商江、淮問，咸平中通一人於南康逆旅，衣道士服，儀狀甚偉，授捷黃金衍，仍付以神劍，且戒之曰：非遇人君，不可妄泄。後佯狂叫呼上饒市中，配流嶺南，逃歸京師，撾登聞鼓自陳，宋真宗皇帝召與語，悅之，更名中正。寓居中官劉承珪家，數聞中正與人語，聲如童子，云：我司命君也，嘗以藥金銀默上以助國，世謂之燒金王先生。賀場女筮，秋夫鬼針。《南史》：賀場字伯祖，道養工卜筮經，遇工歌女子病死，為筮之，曰：此非死也，天帝召之歌耳。乃土塊加心上，俄頃而蘇。《感應錄》：宋徐文伯，東海人，濮陽太守熙曾孫也。好黃老，陰居秦望山，遇道士過求飲，留一瓠瓢與之曰：君子孫宜以道衛救世，當得二千石。熙開之，乃扁鵲《鑑經》一卷，因精學之，遂名震海內。其後秋夫彌攻其衛，仕至社陽令。嘗夜有鬼呻吟聲恤悽，秋夫問何人，頃答曰：某東陽人，息腰痛死，為鬼猶難忍，請療之。秋夫曰：云何措法。曰：請為芻人按穴針之。秋夫如言，乃為灸針，設祭埋之。明日見一人來謝，忽然不見，當世伏其通靈。慮度應鹿，龜年辨禽。《賢己集》，盧度有道衍，少時阻淮水，不得渡過，心誓曰：若得免死，從今不復殺生。須突見兩循流來接之，得渡。後隱居盧陵西昌三顧山，鳥獸隨之，夜有鹿觸其壁，度曰：汝壤我壁。鹿應聲去。屋前有池養魚，皆名呼之，次第來飲食而去。《翰府名談》：白龜年乃白居易之孫，於嵩山遇李太白，招之與語曰：吾自水解之後，放遁山水問，因思故鄉，西歸嵩峰。中帝飛章上奏，見辟掌棧奏，於此今已百年矣。近過潼關，有詞曰：曾宴桃源深洞，一曲歌鸞舞鳳，常記欲別時，明月落，花煙重，如夢如夢，和淚出門相送。乃出書一巷遺之曰：讀此可辨九天大地禽獸語言，汝更修陰德，可作地仙也。上鼇延頸，老夫正心。《括異志》：郭上電天禧中嘗傭於東京州橋，滌器于茶肆，有青巾布袍者，神彩凜然，疑其呂公也，即走拜于前曰：際遇先生，願為僕廝。先生曰：若真欲事我，可受吾一劍。郭唯唯延頸以俟，引劍將擊，郭大呼，已失公矣。郭後尸解，視其棺，敗絮而已。《廣記》：唐末有一老人攜壺賣藥於益州，得錢則散與貧者，常謂人曰：夫欲人之無病，叉先正其心，心無亂求，無狂思，無嗜欲，無迷惑，則心無病而內之六腑，雖有病，不難治也。老夫賣藥，嘗以此告人矣。一日詣錦江沐浴，探囊取丹吞之，遂化白鶴飛去。金闕帝君，玉仙聖母。《三洞珠囊》云：金闕帝君上相青童乘碧霞九雲流景雲輿飛青羽蓋，上詣太上靈都官，朝三天靈錄之文也。《玉仙傳》：聖母生於炎帝之代，推其鄉里，即武陽郡人也，有絕世之容，其親所配瑯琊家，將以適矣，聞鄰人曰：瑯琊好惑之士也。聖母聞之，遂泣而辭親，登一小舟，恣泛於大淇，任風所送。至仙都山，在高麗國中也，其山上有峰日玉仙峰，中有洞日玉仙洞，下有溪曰玉仙漢，聖母泊於此山，守志固節，後半年，遇女華聖母口傳飛神入鼎之道、中源主神之法、丹火養神之衍，得之而成道。玉仙號者，蓋因山洞而賜名。玉仙祠前有方池，嘗取玉仙漢水貯之，後人投紙以占災福。張忠安車，董京環堵。《晉逸史》：道士張忠永嘉之初隱于泰山，服氣食芝，穴地窟為室，弟子亦穴居，其教以形不以言。朝廷累召，所賜不受，上曰：欲屈先生仕尚父可乎。忠曰：昔避地與烏獸為倡，年衰志謝，不堪展效，乞還故山。從之。以安車送還，謐安道先生。又，董京時至洛陽，披髮而行，逍遙吟詠。嘗宿於社中，乞索於市，結網自覆。＇或有所與，金帛不肯受。時太守就社與語曰：方今堯舜之時，胡為懷道迷邦耶。答曰；萬物皆賤，惟人為貴，動以九州為狹，靜以環堵為大。遂遁去，不知所在。沖素精素，道全勤苦。《真境錄》：精思院蓋沖素先生鄭元章所居，先生常齋居危坐，纖介不入，南華所謂用志不分乃凝於神者。其所以感動天上仙人時降芝·耕，屬雲霽月白之夕，惟弟子閣闈得聽其論，則世莫得聞也。精思院在杭州洞霄官。《神仙傳》：尹道全真人隱於衡嶽，感上真降謂之曰：白日昇騰者，當有其材而復成其道，汝受其一事而有沖舉之望，斯乃動苦所得，爾宿分所值矣。遂授以《五嶽真形圖》。取其山之向背，泉液之所出，金寶之所藏，通而為之圖，告曰：汝能自修奉而獲感應，乃知文始之裔、太和之族，世有神仙矣，言訖而去。道全於晉永嘉中上昇。貧士抱龍，稚川除虎。《野人閑話》：灌。白沙有秦山府君廟，每至春三月，蜀人耕集。忽一人鶉衣百結，顏貌憔悴，亦往廢所，眾人輕之。行次江際，乃坐於石上，遠巡謂人曰：此水中有睡龍。眾不之應。遂解衣入水，抱一龍出，腥穢頗甚，深閉兩目，而爪牙鱗角悉備。雲霧旋合，風起水涌，眾皆驚走，貧士亦瞥然不見。《神仙傳》：葛洪字稚川。洪嘗養牛，數為虎所慕，乃書符劾之。見一人自稱高山君，白洪曰：虎狼為害，當已除之矣。