處回旌節，元卿琅圩。《野人閑話》：王處回侍中延接布素之士，一日有道士於竹葉上大書道士朱桃枝奉謁，公出見，從容致酒，談論登登，雍容可觀。處回曰：久存志於道，常欲於青城山致一道院以遂閑適。道士曰：未也。即於囊中取花子二粒種之，以盆覆於上，遠巡去盆，花已生矣，頃刻長四五尺，層層生花。道士曰：此仙家旌節花。後公果建節兩鎮。《廣記》：謝元卿過神仙，見丹柯碧葉，微風時扣五音相節，云此琅吁木也。炭婦許遜，木仙魯般。《西山記》：許真君遜門下學者數百人，一日欲以事試之，因化炭為婦人，散詣諸弟子，其不為所染纔十人耳，即他日上昇諸真君是也。今有炭婦市、炭婦坊，在建昌縣界。《酉陽雜俎》：魯般，燉煌人，莫詳年代，功伴造化，於凍州造浮圖，作木鳶，每擊楔三下，乘之以歸。無何，其妻有妊，父母詁之，妻具說其故。其父後因得鳶，擊楔十餘下，乘之遂至吳會。吳人以為妖，遂殺之。般又為木鳶乘之，遂獲父屍。怨吳人殺其父，於肅州城南作一木仙人，舉手指東南，吳地大旱三年。後知般所作也，齋物具牛謝之，般為斷其兩手，其月吳中大雨。國初，昊人尚析禱其木仙。法善寶函，王喬玉棺。《集異記》：葉法善字道元，嘗於洪州西山養神修道，一日括蒼三神人降傳太上之命：汝當輔我睿宗及開元聖帝，未可隱跡山巖以曠委任。言訖而去。時二帝未立，而廟號、年號皆已先知，其後果有命詔入京。後乃平韋后，立相王睿宗，明皇承祚繼統，師於上京左右聖主，几吉凶動靜鈴預奏聞。會土蕃遣使進寶，函封曰：請陛下自開，無令他人知機密。朝廷默然，唯法善曰：此是凶函，令蕃使自開。上從之。及令蕃使自開，及函中弩發中蕃使死，果如法善言。《王氏神仙傳》：王喬，後漢顯宗時為葉縣令。一日天降玉棺，喬曰：天帝召我耶。乃沐浴入棺，遂葬於城束，土自成墳。其夕縣中牛馬皆流汗喘乏，人莫知之。後人為立廟，號葉君祠。王母靈鳳，文妻彩鸞。《唐隱逸傳》：道士王遠知，梁揚州刺史曇選之子。母丁氏嘗晝寢夢靈鳳集其身，因而有娠，又聞腹中啼聲，沙門寶誌謂曇選曰：生子當為神仙之宗伯。煬帝為晉王時，亦遣使召之，遠知來謁，見斯須而鬚髮變白，王懼而遣之。《仙傳拾遺》：文蕭寓洪州許真君宅遊帷觀，八月十五上昇之辰，士女雲集，連袂踏歌，謂之酬願。忽見一妓歌詞潛合其名姓，復是神仙之語，詞曰：若能相伴陸仙壇，應得文蕭駕彩鸞。自有繡懦并甲帳，瓊臺不怕雪霜寒。蕭異之，歌罷，蕭徐行隨入大松徑中，所居肅然，侍衛環列，有几案簿書若官府，亦有案牘斷割，多為江湖沒溺之事。肅再三詁之，乃曰：此不可輕泄，吾當為子受禍矣。果有黃衣使曰：吳彩鸞為私欲泄天機，謫為民妻一紀。乃與蕭歸金陵儀居，其後乘虎俱入越王山，不知所之。劉照青華，穆敬黃竹。《仙傳拾遺》：劉向，成帝之末校書於天祿閣，夜遇一老人，黃衣，植青草杖叩門而進，問姓名，我即太一之精，天帝聞卯金之子有博學之才，而下觀之。遂出懷中所牒，有天文地圖之書，授向而去。《穆天子傳》：天子南遊黃臺之丘，以觀夏啟之所居獵平澤，大寒雨雪，作詩三章以哀民曰：我祖黃竹，口員閩寒，帝牧九行，嗟我公侯，百辟冢卿，皇我萬民，旦夕勿忘。赤松明囊，白雲仙錄。《齊諧志》：鄧紹八月旦入華山，見童子執五色囊，盛相葉上露，曰：赤松先生取以明目。今人八月日一作明囊是也。《列仙傳》：劉白雲，江都人也，多陰德，遇樂子長曰：子有仙籍天骨而流浪塵土中，何也。因授以錄，且告之曰：子先得變化而後可授道。白雲依而行之，變化萬端，日行七百里。再過子長，服丹千日上昇。侯楷同塵，幽棲混俗。《高道傳》：侯楷字法先，十四，師正懿先生學道，先生曰：汝束心勵節，於道不懈，苟非棲隱山樊，不易得也。楷曰：道在方寸，何又山樊。先生曰：吾固知之，然神仙多託巖藪，及成真之後，出而同塵。又薛幽棲，開元中登進士第，勇退不仕，入鶴嗚山訪漢天師治所，修行僅一紀，道氣愈充。天寶初，遊南嶽，卜棲真之地，遊心於自得之場，曠然無所係，而能和光混俗，毀方瓦合。於三洞經教，靡不該覽，故幽人逸客，嚮風稟受。嘗進《元微論》及注解《度人經》，行於世。王生桑田，麻姑陵陸。《宣室志》：王先生有道衛，晦跡烏江，人皆不識之。洪農史晦之聞其名，謁之。。抵暮，先生以杖劃庭下，則雷霆震動，巖谷重疊，湖水極目，先生曰：陵陸遽遷而有桑田之變。坐客惶恐，先生曰：所以為娛耳。即以帚掃庭，寂靜如故。《神仙傳》：麻姑時降蔡經之家，入見王方平，遂拜之，姑曰：自接待以來，見束海三為桑田，向見蓬萊又淺於往時，至復還為陵陸乎。方平笑曰：聖人皆云海中復揚塵也。玉壇風玲，瑤臺露清。《稽神錄》：建鄴市有卜者，忽於紫微官題壁云：昨日朝天過紫微，玉壇風玲杏花稀。碧桃泥我傳消息，何事人問更不歸。自是絕跡，人皆言其上昇。《逸史》：唐開成初進士許涯遊河中，忽得重病，不知人，至三日蹶然而起，取筆大書於壁曰：曉入瑤臺露氣清，坐中唯有許飛瓊。塵心未悟俗緣在，十里下山空月明。書訖復寐。及明旦，又驚起，改其第二句曰：天風吹下步虛聲。吉訖，兀然如醉，醒不復寐矣。良久漸言曰：昨夢到瑤臺，有女仙三百餘人，內一人云是許飛瓊，遣賦詩。及成，復令改，曰：不欲世問人知有我也。既畢，甚被賞，令諸仙皆和，日：君終當至此，且歸，若有人導引者，遂得回耳。李賀樓記，方朔甕銘。《書法苑》：李賀將死時，有徘衣人駕赤此，持一板書若太古篆，如霹靂古文，云召賀。了不能讀，下榻叩頭，言阿彌老且病，不願去，徘衣人曰：帝成白玉樓，立召為記，天上差樂不苦也。少頃氣絕。賀學語時，呼太夫人為阿彌。《拾遺記》：＇黃帝時碼瑙甕，至堯時猶存，甘露尚在其中，盈而不竭，謂之寶露，以班賜群臣。至舜時，露漸喊，隨世之汙隆，時淳則露滿，時澆則露竭。秦始皇通汨羅之流，掘地得赤玉甕，可容八斗，置於舜廟。漢束方朔識之，乃作甕銘曰：寶雲生於露壇，祥風起於月館。望三壺如盈尺，視八鴻如縈帶。李通丹臺，子微赤城。《六帖》：紫陽真人周季通入蒙山中，遇寓門子，再拜乞長生訣，寓門子曰：名在丹臺玉室中，何憂不仙。《神仙傳》：司馬天師名承禎，宇子微。女真謝自然汎海詣蓬萊求師，至一山，見道士謂曰：天台司馬承禎名在丹臺，身居赤城，真良師也。自然遂還，求之得度，有弟子七十餘人。一旦曰：吾於玉霄峰束望蓬萊，常有真仙降駕，今為青童君所召，須往矣。俄頃蛻去，詔贈銀青光祿大夫，鎰正一先生，帝親文其碑，有集行于世。彭蛇盤蹕，王鶴飛騰。《丹臺新錄》：彭宗字法先，年二十服業於杜沖真人，深蒙賞接，柄真味道，精貫神人。山中有毒蛇猛虎，宗每以氣禁之，潛伏盤辮，雖摩觸終不得動，宗解之方去。《王氏神仙傳》：丞相王徽女幼年慕道，持經撫琴，嘗曰：洞官有召命，當補仙職。題詩曰：骯水登山無足時，諸仙頻下聽琴詩。此心不戀居人世，唯見天邊雙鶴飛。是夕奄然而卒。及明，有雙鶴飛騰於庭木，音樂異香滿野。舉形就木，空衣而已。空洞靈瓜，嫌洲甜雪。《拾遣記》：後漢明帝陰貴人夢食瓜甚美，帝使求諸方國，時燉煌獻異瓜種，怛山獻巨桃核瓜，名穹隆，長三尺，而形屈曲，味美如飴，昔道士從蓬萊山得此瓜，云是空洞靈瓜，四劫一實，西王母遺於此地，世代遐絕，其實頗在。又說巨桃霜下結花，隆暑方熟，亦云仙人所食。又，穆王束進大騎之谷，指春霄官，集諸方士仙衍之要。西王母乘翠鳳之筆而來，前導以文虎文豹，後列雕麟紫磨，曳丹玉之屨，敷碧蒲之蓆，黃管之薦共玉帳高會，薦清澄瑰瑛之膏以為酒，又進洞淵紅蕩、嫌洲甜雪。伯微金洵，仁本玉屑。《丹臺新錄》：莊伯微少好道，常以日入時正西北向，閉目握固，想見崑崙，積二十一年。後服食入山學道，猶存此法，當復十許年。後閉目乃奄見崑崙，存之不止，遂見仙人授以金洶之方，因而得道。猶是精感道應使之然也，非此衍之妙矣。《酉陽雜俎》：鄭仁本與其中表遊山迷路，見一人枕一樸物而坐，問之，乃云：君知有七寶城乎，常有八萬二千戶修之，我其一也。因開樸視之，有斤斧數事，玉屑飯兩裹，分遺鄭曰：食此可以畢世無病矣。李封道德，嚴議優劣。《高道傳》：道士李含光者，晉陵人，年十三篤好道學，雖處暗室，如對君父，人見之情色皆斂。明皇召見問理化，對曰：《道德經》者，君王師也，昔漢文行而躋民於仁壽。又問金鼎，曰：道德者公也，輕舉者公中之私也，雖時見其私，亦聖人存教爾。若求生徇欲，類於繫風，不亦難乎。帝甚嘉之。又，嚴達者，字道通。始髻亂已有方外志，周武建德中，詔法師於便殿，是時已沙汰浮屠氏，又下議公卿復歌去道家流，上問法師道與釋孰優，曰：主優而客劣。上曰：主客奚辮。曰：釋出西方，得非客乎。道出中夏，得非主乎。上曰：客既西歸，主無送耶。曰：客歸則有益胡土，主在則無損中華，去者不追，居者自保，又何送乎。上嘉其對。葛呼錢飛，宋指燈滅。《丹臺新錄》：葛仙翁嘗取錢使人投於井中，公往井上以器呼錢，人見其錢一一飛從井中出，入公器中。《續仙傳》：宋知白為道士，眉目如晝，言談秀麗。夏則衣綿，冬則跡於雪中，去身一丈餘周匝氣如蒸出，而雪不凝。又指燈即滅，指人則如隙風所吹。或食競肉五斤，蒜蓬一盆，騙了二斗，到處住則以金帛求置一付編一美女，行則拾之，人以為得補腦還,元之衛。後之撫州南城縣，白日上昇。陶挂朝服，夏懸辟書。《丹臺新錄》：陶隱居除奉朝請，頗快怏，與從兄書曰：昔仕宦意以體中打斷，鈴期四十左右作尚書郎，出為浙東一好古縣，粗得山水便投簪高邁。宿昔之志，謂言指掌，今年三十六矣，方除奉朝請，不如早去，無自勞辱。欲脫朝服挂神虎門，襲鹿巾，徑出東亭。因與王晏別，語及此事，晏曰：主上性存嚴治，不許人作高奇事，脫政件旨，便恐違卿高志，如何。先生嘿思良久曰：吾本為身非為名，若有此慮，亦奚如此。於是不詣省，直表辭而已。《真語》：明晨侍郎夏馥字子治，陳留人也，服木餌和雲母。少時被公府辟召，懸辟書著桑樹乃去，其用懷高適如此。月支獻獸，麻村射猜。《列仙傳》：漢武帝幸安定、月支國，遣使默香四兩，大如雀卯，黑如桑檔，又默猛獸一頭，形如狸，其毛黃色，帝曰：此小物，何謂猛獸？使者對云：夫威於百禽者，不祕計其大小，是以神麟為巨象之王，鳳風為大鵬之宗，亦不在其巨細也。臣國去此三千萬里，常占東風入律，青雲干呂，謂中國將有好道之君，故以二物來獻，豈圖陛下乃不知真乎。帝恨使者言不遜，欲罪之，明日遂失使者、猛獸所在。《廣記》：麻陽村人見一野褚，射之，至一石室中，見一老人曰：此非真褚，速宜出去。童子送出門，村人曰：老人誰耶。曰：河上公也，上帝令為諸仙講《易》。又問童子：汝誰耶。日，我王輔嗣也，未能精通於《易》，被罰守門。童子以石塞門，四顧茫然，不知所在。揚君問龍，葛公借魚。《真誥》：楊羲夢登高山，四面皆大水，見一白龍身長數丈，束向飛行，空中光彩耀天。又見白衣女子入口中，須臾三入三出乃止。又還羲右邊而立，又覺羲左邊有一老公，著繡裳芙蓉冠，柱赤九節杖而立，俱視白龍，某問：何等女子徑入龍口耶。公對曰：此太素玉女蕭子夫取龍氣以煉形也。又問：公何人來登此宇。公答曰：我蓬萊仙公洛廣休，此蓬萊山吾治此立府君故來乃得相見我耳。某又問：此龍可乘否。答曰：此龍真人張誘世、石慶安、許玉斧、丁璋寧也。又問：一龍而四人乘耶。公曰：此侍晨官龍，如世之輕車。《神仙傳》：葛仙公出行，於路見人賣魚，謂魚主曰：欲借此魚到河伯所，可乎。主曰：魚已死。公即書符內魚口中，投之於水，魚即跳起。襲祖輕舉，自真昇虛。《高道傳》：道士雙襲祖柄白馬巖，誦《黃庭經》，功成，閉室七日不出，弟子驚異，視之忽然輕舉而昇，遺仙被於木杪及崑中，外蓆後百餘年皆不壞。又，道士賀自真有學，趣嚮高邁，居嵩山修道。一日雲鶴音樂雜滿空際，自真遂昇虛而去。處士陳陶與洛人贍之，因賦詩曰：子晉鸞飛古洛川，金桃再熟賀郎仙。三清樂奏嵩山下，五色雲屯御苑前。朱頂舞迎低絳節，青襲歌引駐香耕。誰能白書相悲泣，太極光陰億萬年。劉栩陰德，韓崇仁政。《真誥》：劉翔家巨富，周給困窮，好行陰德，累遷悚留太守，損已分人。遇馬皇先生告之曰：子仁感天地，德動鬼神，太上嘉子之用情，使我來攜子以長生。吾仙官爾，能隨吾去否。翔從之而行，遂授以服五星之華法。今在華陽洞中為右理監。又韓崇，毗陵人，遇神人王偉元授以流珠丹元法，語之曰：子行此道，可以仕宦，功成之日，無妨仙舉。崇初為宛陵令，行七政以撫民，蝗不集界。後遷太守，視民如傷，政化洽普。復遇偉元，再授隱遁解形法，遂入大霍山以度世。今在華陽為左理監。蕭文補履，負肩靡鏡。《神仙傳》：蕭文常在市中為人補履十數年，人皆不知其神仙也，只見其不老。好事者欽之，就求道衛，不能得之，惟梁母得其作火之法。一日上三亮山，與梁母相別，列數大火而昇。《列仙傳》：有一磨鏡史常負一鎰肩於市中，不識姓名，皆不知其神仙，只以負肩呼之。或時貨藥，服之者皆愈。顧和執蓋，淳于典柄。《真誥》：顧和，吳人也，少孤，有志操，仕晉為中丞，遷尚書僕射，永和元年尸解，太上迎補為執蓋郎，今在華陽洞中。《列仙傳》：淳于，上虞人也，自少好道，長於十筮，入天目山隱居，遇仙人惠車子授丹經，功成。今在洞中為典柄郎，主試有道之士。韓康避名，戴孟改姓。《後漢逸史》：韓康字伯休，常探藥名山，賣藥長安路，口不二價，三十餘年。時有女子買藥，康守價不移，女子怒曰：公是韓康伯休耶，乃不二價乎。康嘆曰：我本為避名，今女子皆知有我，焉用藥為。乃逐入霸陵山中，公車連召，不至。《高道傳》：道士戴孟本姓燕名濟，漢末人，以謂養生者，隱其名字，藏其所生之時，改姓戴，託仕於武帝之朝。孟少好道，事母以孝。母服除，入華山服木，遇裴真人授以《玉珮金噹經》，遂能輕身周遊名山，日行七百里。黃符療疫，蘇香返魂。《搜神祕覽》：長安有黃公者，嘗售得一僕，負擔相從幾一二歲。家貧窘，夫婦悲嘆，僕聆之，問曰：主人所須得幾何。曰：得五百千。僕云：某有小衍，可以致之。因市好紙并筆、現、瓦缶、蓄莢各一，明晨與俱往市中，僕乃疊紙數百重，持筆謂人曰：今書一符在紙面，使皆津透，來年長安大疫，此符可療，每道當焉五十金。後日果五百千矣，遂行氣吹噓草生火，光焰相燭，以瓦缶覆其首，入坐於火中，乃不知所在。來年長安果火疫，有符者免焉。《洞微志》：有蘇德哥者，善合返魂香，但砠經八十一年已上者，即不可返。時司天主簿徐筆嘗泣告之曰：父母曾祖皆欲一拜之。蘇唯唯，乃懷中取一貼如白檀香撮於鑪中，煙氣裊裊直上，其香甚於龍腦，蘇微吟曰：徐肇欲見先靈，願此香煙用為追引。食頃，忽然驚風拂幕，見其祖曾父母俱至，肇泣拜。熟視之，其衣冠裝著悉如平時，曰：今日嘉會，誠亦難得。飲訖，徐徐出幕，為煙霧而散。德哥後亦不知所之。玉卮娘子，金華仙人。《幽怪錄》：有崔書生於束周邏谷口見一女郎，具聘娶之，崔母曰：新婦妖美，＇必是狐媚，傷害於汝。女曰：本侍箕蒂，便望終天，尊夫人待以狐媚，明日便行矣。明日入山，遂失所在。後有胡僧曰：君所納妻，乃仙女玉卮娘子，若住一年，舉家鈴仙矣。崔生歎恨而已。《大洞玉訣曰》：太初天有流汨之池，池中有玉樹，周回蓮華十丈，池廣千里，水乃香美。金華仙人怛處蓮華之中，飲流汨之水則五臟明徹，面生紫雲。張誤食厭，應不茹葷。《括異志》：龍圖張公燾，即樞密直學士奎之子也，樞直為殿中丞，日奉朝請，在京稅宅子，居常閉關。一日有人叩門頗急，大呼曰：小師入去，何故便不放出。張起視之，乃一老道士也，疑其狂且醉，不復與之較量，良久乃去。邑君先妊娠，是夕生燾，景祐元年第甲科，後嘗誤食犬肉，夢黃衣使者追至一府，見一道士謂曰：何故食厭物。張自辯曰：非敢故食，誤耳。道士曰：若然者，且止此，吾為若言。少選復出，呼張曰：可謝恩。乃引至一殿前，通曰：張燾誤食厭物。謝既再拜而悟，汗流泱體。公神骨清粹，拎懷夷曠，豈非仙曹被謫者欺。《高道傳》：道士應夷節母夢流星入牖，驚寤，室有光，因而孕焉。既生，不喜葷茹，授正一、紫虛等錄，師行之精饉。嘗謂弟子曰：吾以維持教法，不能滅述匿端，能道不違人而動行方至，然玉京金闕、泉曲鄧都相去幾何，唯心自兆耳，爾等勉之。子晉窺井，士則叩門。《拾遺記》：大始元年，魏帝為陳留王之歲，有頻斯國中有丹石井，非人之所鑿，下及漏泉，水常沸湧。仙欲飲之，時以長經引汲也。其國人皆多力，不食五穀，日中無影，飲挂漿雲霧，羽毛為衣，髮大如縷，堅韌如筋，伸之幾至一丈，置之自縮，如蠡續人髮，以為繩汲丹井之水，水中有白蛙，兩翅，常來去井上，仙者食之。王子晉臨井而窺，有青雀街玉杓以授子晉，子晉取而視之，乃有雲起雪飛。子晉以袖揮之，則雲雪自止，白蛙化為雙鳩，入雲遂滅。《劇談錄》：嚴士則，穆宗朝為尚衣奉御，因入山探藥，賭一茅合煙蘿四合，見一人偃跡石上，士則問侯，答曰：予自安史犯順，居此避世，不知年代，仍無煙火，念君遠來，無以療飢。乃取紙囊中如褊豆形者，取一粒，汲泉煮之，良久香熟，令啗之，即覺豐飽。曰：汝得至此，亦宿有分，汝他時位至方伯，儻能脫去塵華，長生又得矣。