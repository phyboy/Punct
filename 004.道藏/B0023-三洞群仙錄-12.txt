何侯灑酒，道子撥墨。《總仙記》：何侯，堯時隱蒼梧山。舜南狩，止何侯家，大帝五老來謁舜曰：昇舉有期。翌日，五帝下迎舜白日昇天。五帝以藥一器與何侯，使投酒中，一家三百餘口飲不竭。以餘酒灑屋宇，技宅上昇，位為太極真人。今九農山有何侯廟，在舜廟側。《小仙傳》：吳道子得神仙衍，畫妙入神，唐太宗聞之，韶入官庭，有粉牆數尋，俾畫山水。道子即命帳慕蒙龍其培，以墨漿潑於牆上，復以幕覆之，良久曰：請陛下觀畫。其山林草木，人煙烏歡，無不具備。上顧昤久之，見巖石之下有一小洞，道子指曰：此洞多有神仙，扣之叉有應者。於是以手擊之，洞門岩開，有童子在側，道子曰：洞中甚有佳玫，請陛下一觀。道子乃躍入洞中，以手招上，上不敢入，洞門復閉。道子自此不知所在。兼瓊酒星，張魯米賊。《逸史》：章仇兼瓊尚書鎮西川，嘗令左右搜訪道衍之士，有一常酒者酒勝其黨，又不急於利，賒貸甚眾，每有紗帽杖草四人來飲酒，皆至數斗，積債十餘石，即併還之，談諧笑雊，酣暢而去。或報章公，公遂專令探伺，自後月餘不至。忽一日又來，章乃潛駕往詣，公服至前，躍出再拜，相顧徐起，遂失四人所在。時明皇好道，章公奏其事，詔召孫公問之，公曰：此太白酒星耳。《天師傳》：張魯字公期，漢中、南鄭二郡太守，每行法治疾，立復康愈。每授法治病者，令致米一斛，纖積鉅萬。魏王輔政，謂之米賊，遣將統兵來討，時諸弟子見兵馬至，驚懼走告師，師以手板畫地，河流湍急，兵不得渡，遂用水軍。師又以手板畫空，即九重峰嶺直接重霄，兵不得前。遂聞魏王遣使追謝，就拜梁、益二州刺史、鎮南將軍，封關中侯。後飛昇。歸真示書，伯醜譚易。《湘山野錄》：熙寧丙辰歲，交賊寇邕郡悴唐著作子正盡室遇害。唐，桂州人，治平中赴京調舉，至全州中塗，欲儀一僕，乃遊袁州，日所役舊奴也，挈重擔勁若健羽，雖鞭馬疾追，長先百步之外，恐他逸，遂遣去。其僕當日自全州行至唐州，几二千七百餘里，日午已到，留書祝驛吏曰：候桂州唐秀才至即付之。君後月餘方抵。唐下馬於驛，驛吏前曰：君非唐秀才否，一月前有人留一書在此。因出書示之，曰：歸真子饉封。唐因起封，惟一詩曰：袁山相見又之全，不遇先生道未圓。大抵有心求富貴，到頭無分學神仙。筐中靈藥宜頻施，鼎內丹砂莫妄傳。待得角龍為燕會，好求黃壁辟林泉。問其形貌，乃全州黜僕。及唐遇害，當丙辰，正合詩中所謂角龍也。《仙傳拾遺》：楊伯醜好讀《易》，隱華山，何妥嘗問《易》之所學，曰：太華下金天洞中，我羲皇所教之《易》，與大道元同，理窮眾妙，豈可與世儒常譚而測神仙之旨乎。葛符上下，鄭風南北。《丹臺新錄》：葛仙翁嘗船行，弟子見公箱中有十許符，因問曰：此符之驗盡何事，可得見否。公曰：神符亦無所不為。弟子欲願見之，公乃取一符投水中，水迅急，符逐水而流下，公曰：如何。客曰：今几人投之亦當爾。復投一符，即迎水逆上，公曰：如何。客曰：異矣。復取一符投水中，符亭亭不上不下，須突上符下，下符上，會中央，三符同聚而不流。《鄭洪傳》：《會稽記》曰：射的山南有白鶴山，此鶴為仙人取箭，漢太尉鄭洪探薪得一遺箭，頃有人覓洪，洪還之，問何所欲，洪識其神人也，常息若耶漢載薪為難，願旦南風，暮北風，後果然。故若耶漢風至今猶然呼為鄭公風。戴洋短陋，李阿貧窮。《晉史》：戴洋字國流，吳興長城人，年十二病死，五日而甦，說死時天使其為酒藏吏，授符錄，結吏從旖麾，將上蓬萊、崑崙、積石、太皇、怛、廬、衡等諸山。既而遣歸，逢一老父謂之曰：汝後當得道，為貴人所識。及長，遂善風角，妙占候卜數，無風望，好道衍，為人短陋。《神仙傳》：李阿，蜀人，常乞於成都，而所得復以散貧窮，夜去朝還，人莫知其止宿。後一日語人云：予被召崑崙，當往。遂不復見。劉寬長者，夏啟明公。《真誥》：後漢劉寬，靈帝時為太尉。嘗坐客，遣蒼頭市酒，迂久大醉而還，客不堪之，馬曰：畜產。寬須臾遣人視之，疑祕自殺，顧左右曰：此人也，罵畜產，辱孰甚焉，故吾懼其死也。夫人欲試寬令患，伺當朝會麗服已訖，使侍婢奉肉羹，翻汙朝衣，婢遽收之，寬色不異，乃徐言曰：羹爛汝手。其性度如此，海內稱為長者。《闡幽微篇》云：夏啟、文王、邵公奭、吳季札、夏啟為束明公，此四明公，後並當昇仙階也，主領四方鬼事。李贏蛟室，思邈龍宮。《樹萱記》：李贏遇神女，遺以匹素，云蛟室所織。後遇胡人以三百萬易之，云：此龍頜小髯織成，三十小劫方斷一綜。《續仙傳》：孫思邈見人殺蛇，解衣而贖，用藥以封，投於草中。去數月，忽有人邀至一城郭，若王者之居，見一絳衣人相謝曰：前者小兄蒙救。孫潛問左右此何所，答曰：涇陽水府。留飲，問所須，孫曰：山居樂道，故無所欲。君取龍官方三十首，此方可以濟世救人。孫歸，歷試諸方，救人不計數。著《千金方》，散龍官方於其內。唐高宗聞名，除諫議，不受。後尸解空衣，今為孫真人。葛期致雨，趙炳呼風。《神仙傳》：黃盧子姓葛名期，治病，千里寄姓名為治，治皆愈，年二百八十歲，禁水，水為逆流，力舉千斤，行及走馬，頭上常有五色光氣，高丈餘。天大旱時，到淵中召龍出，使催促昇天，便雨數日。一旦乘龍而去，皆與親辭別，遂不復還。《總仙記》：趙炳字公阿，束陽人。曾遠行，遇舊交，炳乃酌束流水為酒，削桑皮為鋪，皆極醉飽。曾至河欲渡，岸傍求船，船人不應，炳乃鋪蓋水上而坐，呼風亂流而濟，悉無沾濕，時人神異之。阮丘貨蔥，文賓餌菊。《列仙傳》：黃阮丘者，睦山道士也，衣裘披髮，耳長六七寸，口中無齒，日行四五百里，每止於山上，種蔥貨藥以度世，百有餘年，人皆不識之。及朱璜指出，方知其神人，候之已不見矣。又，文賓者，太丘人也，賣草履為業。一日棄妻入山，餌菊不出，妻老入山尋夫，見賓更少，亦不肯下山，賓曰：汝亦好道。遂令妻餌菊養氣，夫妻俱得道。謝敷少微，李至亢宿。《晉逸史》：謝敷字慶緒，會稽人也，入太白山十餘年，鎮軍郵情召為主簿，臺召博士，皆不就。初，月犯少微，少微一名處士星，占者以隱士當之。譙國戴逵有美才，人或憂之，既而敷死，故會稽人士以嘲吳人云：吳中高士，便是求死不得死。《玉壺清話》：李至南官嘗作《亢宿賦》，其賦序曰：子少多疾，贏不勝衣。庚寅歲，忽夢遊一道官，金碧明煥，一巨殿，一寶狀，斗歸然於中一金龍盤于狀上，碧髯金鬣，光射天地，旁有綠鬢道士，轉昤若崑電，謂予曰：此亢宿官也，大象無停輪，宜速拜之，汝將事此龍，積疾亦消。予將拜龍，輒先拜至道。初，太宗皇帝立，真宗皇帝為皇太子，命公與李亢相並為賓客，太宗皇帝戒真宗：二臣皆宿儒重德，不可輕待，五。選正人輔導於汝，宗基國本，吾無慮矣。真宗恭稟皇訓，見鈴先拜，符亢官之兆也。玉畫瓦龜，黃折草鹿。《酉陽雜俎》：王瓊有道衍，取一瓦片畫作龜甲懷之，少頃取出置地，則成真龜，循行庭下，經數日成瓦。《西山記》：黃真君名仁賢，字紫庭，一日受玉皇詔上昇，而二弟尚在獵所，紫庭遽往召之，乃曰：我等受性遊逸，不堪作仙，但願舉家昇騰，我等未欲去世。亦恐捕鹿冥數未足，致此迷執。紫庭以其分然，乃付地仙之衛，教其修化。復折草化鹿，止其妄心。二弟後隱於西山。觀香脫網，許映解東。《真誥》：王觀香，靈王之女，喬之妹也，得喬飛解脫網之道，與喬入山，積三十九年道成，授書為紫青官妃，主領東官。《丹臺新錄》：許映，長史之兄也。映絕志山林，勤心味道，遇王世龍受解東之道，修返行之法，服玉液朝腦精，二三年中面有光華，還顏反少，但恨其所稟不饒，不得其高品之通耳。司命勁吾舉之，使奏聞上官，移名東渚，立為地仙。周驅邪魅，劉役鬼神。《西山記》：周真君諱廣，字惠常。入蜀得驅邪逐魅之衍，以拯救疾苦。聞許真君在旌陽以符呢療疾，遠近赴邈，乃自蜀雲臺山至旌陽求見，願事門下。許君從之，盡得其妙要，後從許君上昇。《神仙傳》：劉根，漢武帝時棄官學道，入嵩山石室中，廟緣王珍因請問根學仙時本末，根曰：吾昔入山精思，無所不到，後於華陰山，見一人乘白鹿車，從者十餘人，左右玉女執釆旌之節，余再拜稽首，求乞一言，神人告曰：爾聞有韓眾否。答曰：實聞之。神人曰：我是也。遂授以道要。夫道有昇天躡雲者，有遊行五嶽者，有不死者，有尸解者。藥之上者有九轉還丹、太一金液，服之皆立登天，不積日月矣。其次有雲母、雄黃之屬，雖不即乘雲駕龍，亦可役使鬼神，變化長生。其次草木諸藥能治百病，補虛駐顏，斷穀益氣，不能使人不死也。李臻晦邇，張皓登真。《高道傳》：李臻家甚貧，一日有道士張齊物謁臻求寓泊之地，臻待之甚厚，張每醉，或罵晉，嘔汙外具，奴僕皆惡之，而臻未嘗介意，張因謂臻曰：蒙君厚顧如此，今別去，能相送數里乎。遂與之偕行，張曰：余周遊人間五十年，未嘗見仁厚如君者。遂以黃白衍授臻。辭以命薄，不敢受。張茫然自失曰：君之道非某所及也。於是抽簪引以為劍，乃劃地，隨手而裂，曰：自此為別。乃投身入地而沒，臻異之。張皓，漢永初中嘗詔逸人為道士，皓年二十歲，與其選。一日封衡忽至，皓望風伏膺，求啟未悟，衡因觀其心，遣涉于深淵則遇鮫鯨迫之，而貌不變，誘之以色，試之以財，而心不動，衡曰：可教也。於是付《青腰紫書》、《金根上經》及神丹半兩，而誡之曰：動則得之，替則失之。皓俯伏受命，遂入赤城山服丹行道，至魏太初登真。安妃貴客，孫登奇人。《真誥》：興寧二年，紫微夫人與安妃同降楊真人室，紫微曰：今日有貴客來相詣，安妃神女乃李夫人之女，昔往龜山學上清道成，受太上書，補為九華真妃，賜姓安氏，以遊行於太清也。《抱朴子》云：孫登，奇人也，無家屬，每於山問穴地而處，冬則單衣，大寒，披髮自覆其身。而《真誥》亦云：孫登獨弦而成八音，真奇士。道者稷帚，先生布巾。《茅亭記》：雍法志嘗供養一石老君，每誦天蓬呢不輟。一夕夢神人於石像前取一稷帚與之曰：但有患者，以帚掃之。言訖而覺。自後有疾者來，以帚拂之，應手而愈，時人為頌曰：雍道者掃盲能視，拂跛能履。患者雲集。《丹臺新錄》：軒轅集居羅浮山，自號羅浮先生，人傳數百歲。每入山探藥，而龍虎隨侍而行。師能分形化影，無所不至，每出入持一布巾，見有疾病以布拂之，應時而愈。後不知所在。天台劉阮，合浦元柳。《神仙傳》：劉晨、阮肇嘗往天台山探藥，迷失道路，因過漢，見二女子顏色殊絕，邀至家，設甘酒，下胡麻飯、山羊脯，食之甚美。館于山中半年許，洎歸，鄉邑零落已七百年矣。《傳奇》：元和中有元徹、柳實居于衡山，欲越海織舟合浦，忽颶風飄入大海，莫知所適。俄至孤島而風止，二子登岸，忽見雙變女子二人，因叩頭求哀，乞返人世。二女憫之，乃引謁南淇夫人，告以姓名，夫人笑曰：昔有劉、阮，今有元、柳，豈非天也。命二女送客，以玉壺一枚贈之，題詩曰：來從一葉舟中來，去向百花橋上去。若到人問扣玉壺，鴛崙自解分明語。俄有橋長數百步，欄檻上皆有異花，二子登橋，遂抵合浦，回視已無橋矣。將歸衡山，中塗以手扣玉壺，果有鴛青語曰：當欲飲食，前行自遇耳。忽道左有盤餚飲食豐備，二子食之不飢。後遇一史日太極先生，以壺告之，先生曰：吾貯玉液壺也，亡來已久。後二子隨史隱祝融峰，疑自此得道也。少君眉目，子榮鼻口。《神仙傳》：李少君，齊人也，聞漢武帝好神仙，少君以神方干武帝云：丹砂可作黃金，服之能昇天。時見武帝御座有銅器，曰：此齊威公之器也。帝驗其刻鏤之文，果是，乃知少君數百歲。肌膚光澤，其眉目口齒如童子焉。《丹臺新錄》：趙瞿字子榮，時息癩疾垂死，自厭入山，以身投虎狼，不歸。忽遇異人授以服食法，而疾除，身體輕強，年一百七十歲有少容。臨外時見二美女出入口鼻之問，耳聞琴瑟之聲，在人問三百餘年，色如童子。真多朝元，可居占斗。《列仙傳》：李真多者，神仙李脫之妹也，隨兄修煉而兄授之以朝元之要，行僅百年，狀如二十許，遇太上降授以飛昇之道。今蜀中有真多治是也。《高道傳》：道士任可居者，不知何許人，年四十，木訥愿慇，負囊事道士向道榮。道榮憐其志，以鎮元策、靈寶訣付之，戒曰：十八年後方可以示人，災福之驗，勿窺榮利，無妄傳授，此道得之者神仙，泄之者夭枉。可居自後漸言人休咎，或為人禳醮，每占，先令每人齋戒向壁，列斗魁之像，坐其前，則禍福吉凶歷歷如見。李泌潑蒜，叔茂種韭。《鄴侯家傳》：李泌少時身極輕，能於屏風上立，有異人云：此兒十五鈴昇騰。父母惡之，忽聞空中異香，作蒜汁潑之，恐其飛騰也。既長，辟穀，每道引，骨節珊然，人謂之鑠子骨。嘗作歌曰；天覆吾，地載吾，天地生吾有意無，不然絕粒昇天衢，不然嗚坷遊帝都，焉能不貴復不去，空作昂藏一丈夫。《真誥》：秦時巴陵侯姜叔茂來住句曲山下，種五果并五辛菜，常賣以市丹砂而用之。今山問猶有韭蓬，即其遺種耶。秦孝王時封侯，今名此地為姜巴者是矣。龍君橘社，漁父杏壇。《仙傳拾遺》：柳毅家于江、湘，儀鳳中下第，將還鄉里，其故人客寓涇陽者往別之，未至六七里，見美婦人牧羊於野，心甚易之，問其故，云：洞庭龍君小女也，嫁于涇川小龍，為夫所薄，態於舅姑，舅愛其子，黜之以至于此。因託毅寓書于洞庭之北有巨橘謂之橘社，鄉里祠之，至其所，以物擊木三五聲，書可達矣。毅如其言。有武夫出波問，引毅入波中，其官闕如王者之居。於是留毅官中，歡宴累日。既還，贈遺珍怪，不可名迷。《南華真經》：孔子遊乎緇帷之林，休坐乎杏壇之上，弟子讀書，孔子絃歌鼓琴。奏曲未半，有漁父者下船而來，鬢眉交白，披髮偷袂，行原以上，距陸而上，左手據膝，右手持頤，以聽曲終。張摒飲水，伯陽餌丹。《仙傳拾遺》：張懈，武陵人，幼而好學，常注念於桃源觀，願遇靈仙以希度世，亦髡鬃通感，祕而不言。乾符中，鄭垮出牧武陵，因迷詞文虔誠禱祝，以懈牙將之中素勤道法，令查其詞致齋。法事未畢，有仙樂五雲之異，良久垂一瓊璃瓶，自空而下。懈捧接之，及一瓶水耳，盡飲之，甘美無比，忽然騰躍昇天而去。《神仙傳》：魏伯陽入山作神丹，將弟子三人。丹成，知弟子心未盡，乃試之曰：丹雖成，當試之以犬，犬飛者可服之，若犬死不可服也。乃以丹餌犬，犬食即死。伯陽曰：五。輩違世俗，委家入山，不得仙道，亦恥歸，死之與生，吾當服之。丹入口又死。徐二弟子相顧曰：作丹以求長生，今服卻死，何如不服。乃出山營棺木。二人去後，伯陽即起，與服丹弟子姓虞及白犬而出，逢其入山伐薪人，作手書與鄉里，寄二弟子。二弟爾時乃醒，悔恨而已。騾客排闔，胡綜啟關。《神仙傳》：茅山黃尊師學行甚高，開講之次，眾方雲集，忽有一人排閩而呼曰：道士奴，天正熱，聚眾何為，何不入深山學道，敢漫語耶。師不對，良久色稍和。曰：豈非要錢修造乎，可盡取破釜雜鐵來。師如其旨。即命掘地為鑪，以熾火銷鎔，取少藥攪之，少頃去火，已成白金矣。師感謝，笑而出門，不知所之。後有人見於京師，腰插一鞭，逐一騾，其去如飛，或目之為騾客。《搜神覽》：江州太平觀道正胡用綜雙目失明，罷職，嘗令人引行觀中，至門時天大雪，人言有貧者口銜一飭，坐諧砌上，貨墨一金一寸，人稀售之。綜問其故，曰：今日大雪，不能入城，遂憩此，而人少顧者。綜憫焉，丐之五十金，日以為常。忽一日，叩門告辭，關撻不開，相隔而語曰：我贈君墨一寸，請自保之，隨意而用，若有息，磨服之，不復有苦。綜謝之，問其姓，曰：我賣墨牌榜即姓氏也。乃置墨而去，漸聞聲遠，啟關無及矣。綜因磨墨飲之，即覺兩目明徹。或日以筋界口乃呂字，疑其洞賓也。沈彬石槨，袁記銅棺。《賈氏錄談》：沈彬郎中少好道，將卒，戒其子云：吾所居堂中正是吉地，即葬之。子孫不敢違。既兆其穴，開之見石梆一所，甚寬廣，及有青石蓮燈三枚，鐫刻甚妙，又有石記云：開成二年，開雖開，亦不埋，漆燈猶未照，留待沈彬來。後人見棲於西山天寶洞。《袁府君祠堂記》云：府君，後漢人也。按北齊《修文御覽》云：陽羨初立縣時，會稽袁圯生有神異，而君始為令於此，逆知水旱，自言死當為神，或寢息繼日，夢與神宴會。一旦無疾暴亡，殯後風雨晦冥，忽失柩所在。有民夜聞荊南山若數千人聲，晨往視之，而柩在焉，亟抵縣白之，吏民馳至，柩已神藏，止見石壇石家而已。於是改荊南山為君山，至今俗呼為銅棺山，以謂府君亡時天降銅棺，如王喬為葉令天降玉棺類也。紫雲乘風，黃梅墮井。《紀聞錄》：唐開元二十四年春二月，駕在東京，以李適之為河南尹。其日大風，有女冠乘風至玉真觀，集于鍾樓，人觀者如堵，以聞於尹。尹，率略人也，怒其聚眾，袒而笞之，而乘風者既不哀析，亦無傷損，顏色不變。適之大駭，方禮謁。奏聞，勁召入內殿，訪其故，乃蒲州紫雲觀女道士也，辟穀久輕，因風遂飛至此。後因大風，復飛去不返。《廣異記》：黃梅縣女道士張連翹年八九歲，常持瓶汲水，忽見井中有蓮花如小盤漸漸出井口，往取便縮，不取又出，如是數四，遂墮井。家人怪久不還，往視，見連翹立井水上。自後不食，父母命出家為道士。年十八，晝日於觀中獨坐，見天上雨錢，又雨黃藥，吞二粒，覺神情倍於常日。魯聰致雷，王向分影。《續仙傳》：葉千韶字魯聰，有道衍。嘗遇歲旱，人請析禱，師即焚香啟祝，須曳降雨。人有請政雷者，以足擦地，便嗚從地底槐槐聲。一日於城市忽驅叱以振威，人詁之，曰：我見某處火災，故救之耳。驗之信然。《列仙傳》：王向生而秀異，日望終南山高峰，謂父母曰：兒長大叉居此山。人甚器之。既冠，不願仕，以坐忘遺照為事，遇神仙孟先生授以道法，能變化分形化影。謝雲一川，王濤萬頃。《集仙錄》：果州謝自然，絕粒，多言道家事，詞氣高異。刺史韓佾至郡，疑其妄，延入州，閉之累月。率長幼開籥出之，膚體儼然，佾即使女自明師事之。又於大方山置壇請道士程太虛具三洞錄，遷自然居於州郭。正元九年，刺史李堅致任，自然告云：居城郭非便，願依泉石。堅即築室於金泉山。一日詣州與李堅別，即於金泉山白日上昇，士女數千人咸共瞻仰，須臾五色雲遮亙一川。《墨客揮犀》：王平甫，熙寧癸丑歲直宿崇文館，夢有人邀之至海上，見中央官殿甚盛，其中作樂，笙簫鼓吹之使甚眾，題其官日靈芝官。平甫欲與俱往，有人在官側，隔水謂曰：時未至，且令去，他日當迎之。至此恍然夢覺，時禁中已鍾嗚矣。為詩曰：萬頃波濤木葉飛，笙簫官殿號靈芝。揮毫不似人問世，長樂鍾聲夢斷時。秀川鐵扇，觀福金餅。《野人閑話》：祠部員外郎彭曉字秀川，自號真一子，常謂人曰：我錢鏗之後，世有得道者，余雖披朱紫，食祿利，未嘗懈怠於修煉，去作一代之高人，終不為下鬼者矣。宰金堂縣，則怛騎一白牛於昌利山往來，似有會真之所，往往有白鶴飛嗚前後。曉注《陰符經》，解《參同契》。每篆符，謂之鐵扇子，有疾者餌之輒愈。《集仙錄》：黃觀福、家貧，每以槓葉為香焚之，食植不嗜五穀。既笑欲嫁之，忽謂父母曰：門前井中極有異物。往看之，水果洶湧，乃自投水中，良久不出。灑之，得一古像天尊，狀貌與女無異，水即澄靜，便以木像置路側，號泣而歸。其母時來視之，懷念不已，忽有綵雲仙樂導衛甚多，與女子三人下其庭中，為父母曰：女本上清仙人也，有小過，謫在人間，年限既畢，復歸天上，無政憂念也。又曰：此今年疾疫死者甚多，移家益州以避西年。即留金數餅，昇天而去。