沙苑嬌翅，華陽養翮。《高道傳》：益州城西有道觀，非修習者莫之居。徐佐卿嘗自稱青城道士，一歲三四至。天寶中重陽日，明皇獵于沙苑，見雲問一孤鶴翔飛，上射中之，帶箭而墜，獎然矯翅書于東南。是日佐卿鐫箭而來，神采不怡，謂人曰：吾行山中，偶為此物所加，已無恙矣。此箭非人問所有，越明年，箭主到此，當付之。遂留於後壁，復題其時云十三載九月九日也。明皇狩蜀，至觀，因幸道院，見前箭，命取閱之，即御箭爾。上驚異，詢之，道士以實對，即知前歲沙苑中所射之鶴乃徐佐卿也。復覽其題，則又知當日自沙苑一書而至于斯也。今有飛仙嶺，傳佐卿帶箭飛泊之所，下有飛仙觀存焉。《真誥》：姜叔茂為巴陵侯，棄官入句曲山修煉道戌，寄書與僚友云：我昔學道於鬼谷，道成於少室，養翩於華陽，待舉於逸城。時乘颼輪，宴我句曲，悟我永嘆代謝之速。馮長回黃，世京守白。《真誥》：馮長字延壽，年十五通陰陽占候之衛，感鄧真人授書，能回黃轉赤，而面生玉澤。道成，今為西嶽真人。又，陳世京守玄白之道，常旦旦坐外，任意存泥丸黑氣、心中白氣、臍中黃氣，三氣俱生，如雲以覆其身，因變成火，火燒於身，洞徹內外。如此旦日一行之，服氣二十過，畢乃止。所謂知白守黑，欲死不得，知黑守白，萬邪消卻。世京後得仙。裴雲盤旋，戚霞煥赫。《續仙傳》：裴元靜幼而恬淡，及昇願入道，父母曰：女生有歸。遂逼之以適李言為妻，夫妻如賓幾月，乃告於夫曰：神人不許為君妻，請絕之獨居一室。中夜嘗聞談笑之聲，夫疑而潛窺之，光明滿室。及旦，與夫別去，而雲霞盤旋，仙女奏樂，而元靜上昇。戚氏號逍遙，好道，誦經不輟。及昇，父母強適薊尋為妻，而逍遙獨處一室，絕粒靜坐，而人莫得而測。一夕聞屋裂如雷聲，但見衣裳在室，仰視雲霞煥赫，而逍遙上昇。正節野人，含光清客。《高道傳》：吳筠天師字正節，天寶初至京師，係道士籍，入嵩山依潘師正究其衍。明皇聞名，召與語甚悅。上復問道，對於道者無如《老子》五千言。復問神仙治鍊法，對曰：此野人之事，積歲月求之，非人主宜留意。筠每開陳，皆名教世務，以微言諷天子，天子重之。道士李含光工篆隸，或稱過其父，一聞之，終身不書。後師正一先生，雲篆寶書，傾囊相付，且曰：李含光真玉清之客也。隱柱羅遠，入圖柳成。《逸史》：道士羅公遠，時明皇一日召見，問隱形衍，對曰：陛下以玉書金格簡於九清矣，豈以社稷之重而輕徇小衍耶。上怒，公辱罵之，走入殿柱中，數上過。上愈怒，劈柱追之。既見入玉碼中，又碎碼為十數塊，皆有公遠之形。上謝之，乃如故。上復強之不已，因教焉，然不肯盡其衛。試自隱，常露衣帶，或見影進。上怒，遂斬之。有中使輔仙玉自蜀還，逢公遠駕與語，袖出一書及蜀當歸為寄。仙玉具以奏，上頗加悔恨。天寶末，果西蜀之幸，當歸不誣矣。《酉陽雜俎》：正元末有畫人寧采圖為竹林會甚工，坐客郭萱、柳成二秀才每以氣相軋，柳忽昤圖謂曰：今欲為公設薄俠，不施五色，令其精釆殊勝，如何。郭殊不信，柳曰：當入彼畫中治之。乃騰身起，入圖而滅。坐客大駭，圖表於壁，眾模索不獲，久之忽語曰：郭子信矣。聲若出畫中也。食頃，瞥目圖上墜下；指阮籍像曰：工夫抵及此。眾視之，覺阮籍圖像獨異，脣若方嘯。寧釆睹之，不復認，意其得道，與郭俱謝之，數日遂遁去。子虛學古，桃俊明經。《真境錄》：暨天師名齊物，字子虛，學古通經傳。時有浮屠梵臻問道釋所起之由，師為分其同異曰：道無前後，杳不可稱論也。且老子即長生仙道，屬太上左官，故老子生左腋，手舉於左，故貴左法，教服其黃，黃者陽也，得其道則存亡在己，出入無問，大劫有窮而吾道不泯。太子即輪轉生死之道，滅度之法，屬太上右官，故太子生右腋，手舉於右，故貴右法，教服其緇，緇者陰也，命盡而有死。其二法殊途同歸，於太上非至人莫見其奧也。聽者嘆服。《真誥》：桃使字翁仲，少為郡幹，佐明經衍，晚為交隊太守，遇束郭幼平，服九精，鍊氣輔星在心之衛。後修之得道，今在洞中。滕公火鈐，許君燈檠。《澠水釀談》：滕宗諒待制守歷陽，聞山中有逸人隱居，窮僻滕訪之，會其方眠，呼覺，揖滕偶坐，言極有理。滕詢其山居幾許年月，始避兵寇，獨處於此，但見花卉滿中即知為春，草木搖落即知為秋，大寒大暑即知冬夏。坐久，顧滕曰：日向夕，當亦叉飢，有山芋野栗可以充養。乃撥松卉火炮芋栗遺滕，食訖，語以手拾火得無苦耶，欲致一火鈴可否，笑曰：久處山中，安於恬淡，不欲以物役心，鈴無用。日暮，滕悽然而歸。後再遣人政問，已不復知所止矣。《西山記》：許真君與吳君還豫章，因歸逍遙山，日與弟子講論，教戒鄉里，人皆遷善遠罪，仁孝興行。嘗有以鐵燈檠詣山售者，真君買之，夜為燈照漆剝處，細視之，乃黃金也，遽訪其人還之。伯慈疾愈，禮正身輕。《真誥》：范伯慈有邪勞之疾，頓跡經年，費用家財而疾不除，於是發心入道棄俗，務靜坐修養，五十日而疾愈。於是入天目山，服食精思十九年，感真仙降授丹藥，服食，白日昇天，補為元一真人。衡山有學道者張禮正，初遇西城王君授丹方服食，自後目明身輕，日行五百里。束華帝君遣迎白日乘雲上昇。漢武四多，黃帝七昧。《仙傳拾遺》：月支使者謂武帝曰：眼多視則貴恣，口多言則犯難，心多動則淫賊，身多飭則奢侈，未有用此四多而天下成治者也。《黃帝內傳》：王母授帝七昧之衍，一帝曰：何謂七昧。王母曰：目昧即不明，耳昧即不聰，口昧即不爽，鼻昧即不通，手昧即不固，足昧即不正，心昧即不真。但心不亂即真矣，目不昧即明矣，耳不昧即聰矣，口不昧即爽矣，鼻不昧即通矣，手不昧即固矣，足不昧即正矣。是知七昧其要在一，一之稍昧，六昧俱塞，則一身不治，近於死也。黃覺餞客，仙鳳赴會。劉貢父《詩話》：黃覺善詩，嘗餞客都門外，至則客已遠不及，旅舍中見一羽士在側，因取所鐫酒肴呼道士共飲食。既罷，道士舉皿摭水寫呂字，覺始悟其為洞賓也。道士曰：明年江南見君。覺果得江南官，及期，見道士出懷中大錢七，其次又三小錢，曰：數不可益也，予藥可數寸許。告曰：歲旦以酒磨服之，可保一歲之疾。覺如其言，至七十藥亦垂盡，作詩曰：狀頭曆日無多子，屈指來年七十三。果以是歲終。《仙傳拾遺》：劉仙鳳者，九隴道士也，因入白鹿山，見神人授隱祕之衛。棚口山有大雪寺，方眾會，仙鳳與道流十餘人赴其會，既不為之禮，鳳與道流纔出，忽聞齋處眾人驚徹，連聲不已，云籬外籬中有虎三十餘頭，縱橫出入，眾不暇食，憂懼莫知所為。僧知其衍也，命眾人與眾僧望仙鳳焚香致禮悔謝，虎乃息。元卿麟脂，介象鰭膾。《續仙傳》：謝元卿遇神仙，設鳳冠粟、龍精稻、麟脂、班璃髓、玄洲白捺、空洞靈瓜、扶桑丹權、清河文藻，又有瓊粕酒、桂腦、芸英，又彈八琅之數、叢霄之笙、洞陰之磬，奏元鈞之歌，回鸞轉鳳之舞。《廣記》：介象字元則，與吳王論膾何者最美，象曰：海中錙魚為上。請於殿前作方坎，汲水滿之，象垂綸於坎中，食頃得錙魚作膾。章后折爪，守一破塊。《感應錄》：陳武帝章皇后母蘇氏，嘗遇一道士以一小龜遺之，光彩五色，曰：三年有應。及期后生，紫光照室，因失龜所在。后少美容儀，手爪長五寸，色並紅白，每有期功之服，則一爪先折。《王氏神仙傳》：王守一，貞觀初自號終南山人王布衣，賣藥於洛陽。富人柳信生一子，眉上一肉塊，布衣壺中杯藥一粒傳之，須臾肉破，有小蛇突出，五色爛然，漸及一丈許。布衣叱之，蛇躍起，雲霧昏暗，布衣乘蛇而去。王倪飛步，許鵲上昇。《王氏神仙傳》：王倪即齧缺師也，得道於羲農之問。黃帝遇之，以傳道要。歷少昊、顓帝世，常遊人間，行飛步之道。堯舜之時猶見者，後一日昇天。《郡閣雅談》：許鵲真人唐末遊南嶽招仙觀，壁上題歌一首云：洪鑪烹鍊人性命，器用不同分皆定。妖精鬼魅鬥神通，只自干邪不干正。黃口小兒初學行，唯知日月東西生。還為萬靈威聖力，移月在南日在北。玉是玉兮石是石，蘊棄深泥終不易。鄧通餓死嚴陵貧，帝王豈是無人力。丈夫未達莫相侵，攀龍附鳳損精神。題後數日上昇。子長德合，圖南道成。《真語》：太上真人告長史云：我見南陽樂子長淳朴之人，不師不受，順天任命，亦不知修生之方，行不犯惡，德合自然，雖不得延年度世，死登福堂，煉神受氣，名賓帝錄，今補脩文郎。天資有分，亦由先世積德流慶所及。若使有攝生之理，兼行太上之訣，以此求道，無往不舉矣。《高道傳》：陳搏字圖南，舉進士不第，肆志山水問，几二十餘年。夜於庭問見一金甲神人持劍曰：子道成矣，當有歸成之地。先生曰：何謂歸成。金人云：歸成之地者，蓋秋為萬寶之所斂而歸者也。吾其隱於西方乎。遂遷入華山居。淳風占日，薛蹟諫星。《國史異纂》：唐太史李淳風校新曆日，太陽合朔當蝕，既於占不吉，太宗不悅曰：日或不食，卿將何以自處。曰：如有不蝕，臣請死之。及期，帝使人於庭謂淳風曰：吾放汝與妻子別。對以尚早一刻，指表影曰：至此則蝕。如言而蝕，不差毫髮。又嘗奏曰：北斗七星當化為人，明日至西市飲酒，宜令侯取。太宗從之，乃使人候，有婆羅門僧七人入自金光門，至西市酒肆登樓而飲，使者登樓宣勁曰：今請師等至官。胡僧相顧而笑曰：叉李淳風小兒言我也。飲畢下樓，已失胡僧所在。《仙傳拾遺》：薛蹟，河束汾陰人，後居渭州，去俗為道士，明於天文律曆。太宗將封禪，有彗見，蹟諫而止之。每奏災祥，與李淳風符契。後無疾而卒，有異香雲鶴天樂之異，山下及觀中咸聞見之。及葬，空棺而已。子華太霄，遠遊上清。《真誥》：山陽呂子華，陰君之弟子也，服虹丹之液，未讀內經，來從太君授太霄隱書而誦之，常以幽館方臺為樂，而不願造仙位。許先生邁改名遠遊，乃長史之兄也，君清虛懷道，幽棲野外，遇異人授返行之法，服玉液朝腦精，而面光華，還顏返少。晉永和中，嘉遁不返，後棲大滌中峰。丹成，天降玉童、白鹿下迎，今南陵院乃其遺跡。公房舐瘡，張蒼吮乳。《神仙傳》：李八百，蜀人也，年八百歲，因以為號。或隱山林，或出市里，唐公房有至心而不遇明師，李欲試之，為作倫客，公房不知是仙人八百，驅使用意過於他客，公房甚愛之。後八百偽作病困欲死，公房為迎醫合藥，價數十萬，不以為損，憂念之意形於顏色。八百轉作惡瘡遍身，臭不可近，八百曰：吾瘡若得君舐之當愈。公房即為舐，八百曰：君舐復不能愈，君婦舐之當愈。公房乃使婦舐，八百曰：然三十斛美酒浴當即愈。公房乃為具酒浴瘡，體如凝脂，亦無餘痕，乃告公房曰：吾是仙人，子至心，故相試爾，子可教也。以丹經一函授之。公房入雲臺山中合丹，丹成而白日昇天。《抱朴子》：漢丞相張蒼偶得小衍吮婦人乳汁，得一百八十歲，此蓋道薄者耳，而蒼為之猶得中壽之三倍，況於備衍行諸祕妙，何為不得長生乎。沙海石藥，唐昌玉藥。《拾遺記》：黃帝使風后負書，常伯荷劍，旦遊洹沙，夕歸陰浦，萬里一息。洹沙有石葉一莖，百葉，千年一花，其地一名沙瀾，沙湧起成波瀾也，中有神龍魚鼇，皆能飛翔。仙人寧封食飛魚而死，二百年更生，故寧先生遊沙海頌云：青葉的爍千載舒，百齡暫死食飛魚。《劇談錄》：長安唐昌觀有玉藥花，車馬尋骯者相繼。一日有女子年可十七八，衣繡衣，垂變，容色婉娩，從以二女冠，三小僕，僕皆仲髻，容彩端麗無比，異香馥郁。佇立良久，令小僕取花數枝曰：曩有玉峰之期，此可以行矣，舉轡，須臾已在半天，方悟神仙之遊也。道士振衣，將軍舉塵。《括異志》：方道士失其名，隱於溢陽之西山。磁州有護國靈應公祠，每歲二三月，天下所獻奇禽異獸、巧工妙仗、珍肴異果，無所不有，人多會於祠下，遊覽宴聚，以至夏初，社人罷去。及期，方道士無歲不來，常以九蒸黃精以遺交舊。一歲忽不至，皆謂徙居他山，或以為物故。春城隍廟神座後有死人，塵埃厚且寸餘，官吏將檢視，忽振衣而起，乃方道士也。復陪諸君酣飲，月餘乃去，自是不復來。《真誥》：保命君語楊真人曰：許子能委形冥化，從張鎮南受夜解法。云許子即許緣是也，係師為鎮南將軍，尸解葬鄰束，後四十四年至魏時遇大風，木棺開，見尸如生，舉產尾覆面而大笑。便者迎茅，天王問許。《茅山記》：三天使者乘紫雲，擎玉板，披繡衣，齋命至大茅山迎大茅君，君授命而赴赤城之任。今茅山有繡衣亭，是當時受九錫之處也。《真誥》：仙人王子登位為小有天王束卿，知許長史之慈肅，而子登問此人今何在，束卿曰：是我鄉人也，內明真正，外混世業，乃良才也，今脩上道。插花飲酒，擊竹和歌。《郡閣雅談》：李夢符，梁開平初鍾傅鎮洪州，日與布衣飲酒，狂吟放逸，四時常插花，以釣竿掛一魚，向市肆蹈漁父引，賣其辭。好事者爭買，得錢便入酒家。其辭有千餘首，傳於江表，略其一兩首云：村寺鍾聲渡遠灘，半輪殘月落前山，徐徐撥棹卻歸灣，浪疊朝霞碎錦翻。又曰：漁弟漁兄喜到來，婆官賽卻坐江限，椰檢杓子木瘤杯，爛煮鱸魚滿案堆。鍾傅以其狂妄惑眾，將罪之，夢符於獄中默詩十餘首，其略曰：插花飲酒無妨事，樵唱漁歌不礙時。鍾不之罪，遣之，後不知所在。《神仙傳》：擊竹子，不知其姓氏，在成都酒肆中，手持一竹節相擊，鏗然有聲，歌以和之，所歌辭旨，皆合道意。如此十餘年，一日束市藥肆語黃氏子曰：余知長者好道，令欲以誠奉託，可乎。黃曰：願聞其所須。曰：我乞士也，在七里亭橋下，今病甚且死，死之日幸火焚之，然慎勿觸我心。翌日至橋下見之，擊竹子欣然感謝，言訖而逝。黃為置衣翕，具棺斂，焚於郊外，即聞異香馥郁，烏嗚至晚，其心不化，且如斗大。黃氏子以日暮欲歸，誤以杖觸其心，忽炮聲如雷，人馬驚駭，見有人長尺餘，自煙焰中，即擊竹子也，手擊其竹，嘹然有聲，杳杳入雲中而去。厲畫一鷗，董歎二鵝。《高道傳》：道士厲歸真，唐末遊洪州信果觀，見三官殿功德塑像乃明皇詔以夾紛製作甚妙，然主者不甚嚴護，常有雀鴿糞點汙，歸真遂於壁畫一鷂，自此雀鴿無復柄止。後有人見歸真於羅浮山登真。《晉逸史》：董養字仲通，陳留浚儀人，泰始初到洛下，不干祿求榮。永嘉中，洛城東北步廣里中地陷，有二鵝出焉，其蒼者飛去，白者不能飛，養聞嘆曰：昔周時所盟會狄泉即此地也，今有二鵝，蒼者胡象，白者國家之象，其可盡言乎。顧謂謝餛、阮孚曰：《易》稱知機其神乎，君等可深藏矣。乃與妻荷擔入蜀，莫知浙終。德誠蛇劍，陶侃龍梭。《仙傳拾遺》：鄧德誠者，撫州臨川人，世崇於道，每焚香，常誓佐國扶教，入道於麻姑山。親友聞其志，或謂曰：夫佐國之功非文武不可也，吾子退為道士，何以遂斯志邪。笑曰：此志非世人所知也。忽一日自山中還私第，中道逢巨蛇橫路，掬水以嘆之曰：汝若龍也，當隨水飛騰，勿障行徑。蛇忽化為劍，持之以歸。一旦有道士見之，曰：此神劍也。乃教以所用之法。明皇耽味至道，博訪道衍，詔至京師，暇日因謂德誠曰：石堡之城頗為邊息。德誠曰：臣以草野之賤，荷非次之恩，敢不效用以安聖慮。乃燃七燈以象斗形，焚香冥祝，乃有一燈飛去，勢若流星，石堡之城為灰燼矣。《真誥》云：陶侃為西河侯。侃嘗捕魚得一校，因掛著壁問，有風雷，校成赤龍，從屋而躍出，事見劉欽《異苑》。玉源寶馬，芙蓉素騾。《青瑣》：劉丞相赴舉京師，過獨木鎮，有老史贈詩曰：今年且跨窮騾去，異日當乘寶馬歸。又曰：公自是羅浮山玉源道君。《歐陽詩話》：石曼卿死後，惚見之者，云：我今為仙，主芙蓉城，騎一素騾如飛。後又降於舉子家，留詩云：鶯聲不逐春光老，花影長隨日腳移。煙蘿三友，竹溪六逸。《真誥》：鄭邀字雲史，舉進士不第，唐末振衣遠去，入少室山為道士，有二青童、一鶴一琴從之遊處，與梁室權臣李振友善，振欲祿之，拒而不諾。既而振得罪南遷，遨徒步千里往省之，由是聞者益高其行。邀聞華山有五粒松脂，淪地千年化為藥，能去三尸，因徙居華山，與道士李道盛、羅隱之三人為煙蘿友，世目之為三高士。唐李白善縱橫衍，擊劍為任俠，輕財重施，客任城，與魯中諸生孔巢父、韓準、裴政、張叔明、陶沔居祖來山，日沉飲酣歌，號竹溪六逸。王探投簪，韋節還紱。《丹臺新錄》：王探字養伯，太原人也，神標穎秀，幽樞潛密，靈規洞洽，絳精凝皓，景柴霄衢，誠凝玉陛，所以瑤林翳蒼，仙浪澤停，故能釀首拔藻，延頸入素。初因呂后攝政，權任中常之職，至文帝龍飛，乃投簪鳳闕。天子禮賢以道，稱為逸人。《神仙傳》：法師韋節，後魏莊帝時為陽夏守，師道士趙通法師，遂還簪紱於朝，受三洞靈文、神方秘訣。後卜居華山之陽，人因號為華陽子。澤民燕堂，杜沖寢室。《翰林名談》：張澤民，元豐中死而復生，云至一處若瓊瑤世界，有堂榜日五相清燕之堂，詢門史可得入乎，史曰：此神仙所聚，爾不可入。問五相姓名，曰：呂夷簡、李迪、劉寵、龐籍、富弼也。俄呵道自中出，其乘馬者貌類，夔侍郎，呼澤民與語，張曰：公今去世為仙乎。劉曰：吾今為土地主，比人問守令，功行未至，何敢望仙。被會督役，令方畢工，軒窗階砌皆明王也，已命王元澤作記，邵疏篆矣。張曰：富相當安，何故先有此堂。劉曰：更三年至矣。《丹臺新錄》：杜沖師文始先生，經上十年，感展真人降於寢室，授沖丹方，謂沖曰：地司舉子之功，老君遣我授子仙經。沖依奉修煉，行之有驗，能驅策虎豹，役使鬼神，為通幽洞冥，莫測其端矣。干吉療病，法滿寢疾。《江表傳》：吳孫策時有道士干吉，讀道書，制作符水以療病，吳會多事之。策常會客郡樓，吉趨度門下，諸將賓客三分之二下樓拜之，止之不能，策即收之。策母曰：干先生亦助軍作福，醫護將士，不可殺之。策不從。俄見吉卒，後葬之，失尸所在。《真境錄》：法師朱君緒字法滿，居玉清觀，即解紛異俗，尚行全真，閉戶閑庭，下帷虛室，器宇宏雅，泰定發乎天光，情性淵默，雷聲濬乎江表。爰峽玉清本觀地迫誼煩，天柱古壇境遠閑靜，乃拂衣不駐，策杖攸往。數年之問，諸業未就，忽寢微疾，一朝獎起，命水澡浴，具冠服，焚香端坐，語弟子曰：吾於彭殤存亡齊之久矣，然道妙寂寂，感者通焉，神理冥冥，契者昭焉，吾言之矣，汝知之矣，經法戒行，爾其勉諸。言訖奄然而逝。