清虛小有，寒華大茅。《王氏神仙傳》：王褒字子登，鹿巾披褐，遍遊名山，精感昊穹，夜半忽聞林中人馬之聲，簫鼓亂音，須突千乘萬騎浮空而至，神人乘三雲之筆，手把虎符，停駕而告言曰：子玄錄上清，金書束華，名編清虛，位登小有，叉當掌括寶籍，為天王之任耳。《茅山記》：孫寒華即吳帝之孫女，於茅山修道，道成沖虛而去，因號其山為華姥山。《真誥》曰：寒華乃神仙杜契之弟子，行元白法而得少容，今在大茅之問，時或出入，有見之者。王錫甘露，田生神膠。《總仙祕錄》：真人王錫嘗因大疫，入息山探藥，散施活人無數。忽遇一道士，謂曰：子有風骨而又積德多矣，因授以養風飲露之衛。一日，天降甘露於所居之側竹木枝葉上，真人得以飲之，遂昇天。《仙傳拾遺》：田先，生隱於鄱亭，作小學時饒守齊推有女嫁李生者數月而孕，李生赴舉長安，其婦將產，忽為鬼所害而卒，李生下第歸饒於野中，見其妻訴鬼所害之事，曰：可於鄱亭告田先生，或可再生。李如其言即往村學見·先生哀析之。先生曰：但屋舍已壞矣，先生即從舍出，乃呼地界而問曰：刺史女因產為鬼所殺，屋舍已壞如何？一史曰：只追李妻魂魄合為一體，以神膠塗之即生矣，李妻乃活，遂失先生所在。遐周詩讖，忠恕字朝《高道傳》：李遐周有道衛，開元中召入禁掖久之。天寶末，一旦遁去，但於所居壁上題詩讖祿山借竊及幸蜀之事，人莫能曉，而後皆有所驗，其末篇云：燕市人皆去，函關馬不歸，若逢山下鬼，環上繫羅衣。燕市人皆去者，假幽薊之眾而起也。函關馬不歸者，哥輸翰潼關之敗，疋馬不還也。若逢山下鬼者，即鬼字，馬鬼驛名也。環上繫羅衣者，貴妃小字玉環，馬鬼時高力士以羅巾縊之。其所先見，皆此類也。《玉壺清話》：郭忠恕惟縱無檢，多突件於人。聶崇義建隆初拜學官，河洛之師儒也，趙翰王嘗拜之，郭使酒詠其姓玩之曰：近貴全為積，攀龍即是聾，雖然三箇耳，其奈不成聰。崇義應聲反以忠恕二字解其嘲曰：勿笑有三耳，全勝蓄二心。郭大慚，終以此敗。後坐謗時政，擅質官物，流登州，中途卒，藥葬於官道之傍。他日，親友殮葬，發土視之，若蟬蛻，殆非區中之物也。脫空王老，詐死馬郊。神仙有王老者，莫知年歲，自言姓王，不知何許人。或示死於此，即生於彼，屢於人問蟬蛻，時人謂之脫空王老。《江淮異人錄》：司馬郊一名疑，躡履而行，一日可千里。性粗暴，人無敢近之者。能詐死，以至青腫臭腐，俄而復活。嘗止宣城逆旅，召主人與飲，因而凌辱而更繫之，既而互相搏擊，郊忽拾地，視之已死，體玲色變。一市皆聚觀，乃召鄉里縛其主人，將送於官。時已向夕，欲明旦乃行，至夜復聞店中喧然曰：失司馬尊師矣。而人方悟郊詐死也。文侯布穀，郭璞散豆。《高道傳》：道士牛文侯性識穎拔，學洞古今，多誨人為善。每冬凜則布穀于地，使禽蟲有所食，陰功密惠，大以及於人，小以及於物，脩身積德，久而愈篤。《方衛傳》：郭璞至廬江太守胡孟康家，將趣裝去之，愛主人婢，無由而得，乃取小豆三升繞主人宅散之。主人晨見赤衣人數千圍其家，就視則滅，其惡之，請璞為卦，璞曰：君家不宜存此婢，可於束南二十里賣之，慎勿爭價，則此妖可除。主人從之●●璞陰令人買此婢，復為符投於井中，數千赤衣人皆反縛，一一自投于井，主人大悅。王纂飛章，張殖易奏。《王氏神仙傳》：王纂當晉室擾攘之時，憫斯民之苦，每夜飛章以告上帝，俄感太上自空而下，告之曰：子憫生民，形于章奏，吾得鑒聽于子。遂命侍童取三五齋訣授於纂曰：勉而行之，真仙可冀。《廣記》：張殖者，彭州道江人，遇道士姜真辨授以六丁恥役之衍。大曆中，西川節度使崔必常有密切之事，差人走馬入奏，發已三日，忽於案上文籍中見所奏冷本猶在，其函中所封乃表草耳，計人馬之力不可復追，憂惶不已，莫知為計。知殖有衍，召而語之，殖曰：此奏可易，不足憂耳。乃灶香一爐，以所寫冷表置香姻上，忽然飛去，食頃得所封草墜於殖前。及使回問之，並不知覺，進表之時，封印如舊，崔公深異之。師皇龍針，崔偉蛇炙。《列仙傳》：馬師皇即黃帝馬醫也，識馬生死之診，治之無不愈者。忽見一龍下向之，垂耳張口，師皇曰：此龍有疾，知我能治。遂取針以針其脣，其龍乃去。後數年，數數有龍見負師皇去。《廣記》：崔偉於正元問遇一老嫗，自稱鮑姑，授艾少許，云每遇疣贅，不過一灶。言訖不見，偉莫之曉。一夕忽墮於枯井中，無計而出，旁見一白蛇蟠屈數丈，偉視其脣，亦有疣，偶因野燒延火飄入井中，偉取火依鮑姑之言以灸之，其疣應手而墜。偉知龍也，遂跨其背。而蛇身光燭相照，昇騰行至一洞中，見一青衣童子曰：玉京子也，已送崔君來。偉至問童子：鮑姑何人。曰：鮑觀女，葛洪之妻也，多行灸道於南海。偉方駭之，又問：玉京子何人。曰：安期生常跨斯龍朝玉京，號玉京子也。賀乞鑑湖，葛求句漏。《高道傳》：賀知章字季具，越州永興人，性曠夷。初擢進士第，累遷賓客，授秘書監，晚節尤誕放。天寶初，病夢遊帝居，數日寤，乃請為道士還鄉里，詔許宅為千秋觀。又乞官湖為放生池，又詔賜鎰湖刻川一曲。既行，帝賜詩寵行，人比之為二疏。《神仙傳》：葛洪字稚川，本姓諸葛，遠祖征江漢，次丹陽之句容，因止而嘆曰：獨我在此，何諸之有。遂去諸字。葛姓之興，始於此也。究覽典籍，尤好神仙，親友薦洪才器宜長國史，選為散騎常侍。洪固辭不受，加以年老，欲合丹藥，聞交趾出丹砂，乃求為句漏令，遂將子姪俱行焉。公防仙酒，法先神燈。《摭遺》：唐公防，興元府人。興元有斗山觀。自平川內聳出一山，四面壁立，其上方如斗底，故以名之。薜蘿杉柄，景象奇妙。昔公防飲李八百仙酒，舉家技宅上昇。故後人題云：霞盃欲舉醉陶陶，不覺全家住絳霄。泌宅只知雞犬在，上天誰信路岐遙。三清寥廓拋塵夢，八景雲霓事早朝。惟有故林蒼植在，露華姻靄鎖驚颼。今有故基存焉。《丹臺新錄》：彭宗字法先，嘗服業於杜沖真人，柄真味道，精貫人神。一日夜問行道，有神燈數枝浮空映席，凝輝流耀，人皆異之。君賢易姓，拱壽塗名。《馬君內傳》：馬明生本姓和，字君賢，少為縣吏捕賊，為賊所傷，當時殆死，忽道傍見一女人年可十六七，衣服奇麗，姿容絕世，行步於其問，明生知是神仙，因叩頭乞治，女人即與藥一粒，大如小豆，與服之，於是即愈。明生乃棄職易姓名，隨神女還岱宗。神女知其可教，乃令安期生授金液丹方，明生後服丹上昇。《括異志》：范公仲淹伴陳州時，郡守母病，召道士奏章，公笑曰：庸人安能達章帝所耶。道士秉簡伏壇，終夜不動，試捫其軀，則僵矣。五更，手足微動，良久謂守曰：夫人壽有六年，所苦勿慮。守問：今夕拜章何其久也。曰：方出天門，遇放明年進士春膀，觀者駢道，以故稽留。公問：狀元何姓。曰：姓王，二名下一字墨塗，旁注一字遠不可辨。既而郡守母病愈，明春狀元乃王拱壽，御筆改為拱辰，公始欺道士之通神。鬼谷犬履，山陰鵝經。《仙傳拾遺》：鬼谷，晉平公時人，隱居嵩陽鬼谷，因以為號。先生姓王名劃，蘇秦、張儀從之學縱橫衍，智謀相傾奪，不可化以至道，臨別去，先生與一隻履，化為犬以引二子，即日到秦矣。先生在人間數百歲，後不知所之。《真誥注》：王逸少即王廖兄曠之子，有風味，善書，後為會稽太守。永和十一年，去郡不復仕，先與許先生周旋，頗亦慕道。又《晉書》：羲之愛鵝，時山陰道士好養鵝，羲之往觀焉，意甚悅，因求市之，道士云：為我寫《黃庭》，舉韋相贈耳。羲之欣然寫畢，籠鵝而歸。但佺松實，永績扶苓。《列仙傳》：但佺，槐山探藥人也，好食松實，形體生毛，行走如飛，年三百歲。劉向為之頌曰；但佺餌松，體逸眸方，足躡鸞鳳，走超騰韹。《仙傳拾遺》：葛永讀常居蜀之上清山，志希度世。巨松之下時有夜光，因得扶苓，其狀如人形，鍊而食之，能飛行變化，丹成服之，白日昇天，因號上清山為葛墳山。天師鬼降，真君牛鬥《高道傳》：天師張道陵昔成都與鬼戰，奪二十四獄，俱為福庭，降二十八宿以通正氣，時有鬼帥尚居青城山下，為人鬼貿易之所，謂之鬼市，天師至則化為寶座以居之，兵固不能刃，火亦不能焚，於是鬼帥降焉。《西山記》：許真人遜還豫章，周覽城邑，忽遇一美少年自稱姓慎來謁，禮貌動厚，詞語辨捷，欲少留之，遽告去。真君謂門人曰：此非人，乃蜃精耳，得非聞吾有除害之意，來見試耶，若不誅之，終為大息。遂乘高進其所之，乃往江濟化為黃牛，戲龍沙上。真人遂剪紙化黑牛往鬥之，令弟子施岑持劍至其所，且戒之曰：俟牛鬥酣，即以劍揮其黃者。施君如命，一揮中其左股，遂奔入城西門外橫泉井中，而黑牛復化為紙矣。王授琵琶，集獻登蔥。《祕閤閑談》：王保義為荊南高從誨行軍司馬，生女不食葷血，五歲能誦《黃庭經》。及長，夢流水登山，見金銀官闕，云是方丈山，女仙數十人，曰：麻姑相結姊妹，授以琵琶數曲。自是數夜一遇，歲餘得百餘曲，其尤妙者有獨指商，以一指彈一曲。後夢麻姑曰：即當相邀。明日庭中有雲鶴音樂，奄然而卒。《高道傳》：道士軒轅集居羅浮山，宣宗嘗召入內，時京師素無莖蒐、荔枝花，上因語及，俄頃二花皆至，枝葉芳茂，如裁剪者。道源推步，虛中章奏。本傳：丘濬字道源，能通陰陽太極數。早歲欲遊華陽洞天，求為句容令，任滿，以詩寄茅山道友云：嗚鳳相邀覽德輝，松蘿從此與心違。孤峰萬仞月正照，古屋數問人未歸。欲助唐虞開有道，深慚茅許勸忘機。明朝又引輕帆去，紫木年年空自肥。濬嘗語家人曰：吾壽終九九。一日朝起盥沐罷，索筆作春草詩一章，詩畢端坐而逝，是年八十一。及殮空然，眾謂尸解，池守光祿滕公甫元發記其事，葬於九華。後數年有黃衣急足持濬書抵于滌陽，家人啟封，黃衣忽不知所在。書中云：吾本預仙籍，以推步象數謫為泰山主宰。《獨異志》：唐正元中，丹陽令王瓊三年調集皆黜落，甚惋憤，乃詣茅山道士葉虛中求奏章以問吉凶，虛中為奏，其章隨香姻飛上，縹緲不見，食頃復墜地，有朱書批其末云：受金百兩，折祿三年，枉殺二人，死後處分。後一歲，瓊無疾暴終。可交酒斟，文祥栗嗅。《續仙傳》：王可交，秀州華亭人，以耕釣為業。一日鼓松江行，忽見一綵畫花舫中有道士七人，呼可交姓名，可交驚異，有侍從鬣角者引交上紅，七人面前各有青玉盤酒器，果實瑩徹，一人曰：好骨相，今生於凡賤問，已多破矣。一人曰：與酒喫。侍者瀉酒蹲中，酒再三斟不出，一人曰：與栗。其栗青光如棗，長二寸許，肉脆而甘。命一黃衣人送之，暝目問忽坐於天台山瀑布寺前，離家已半年矣。《雲友七籤》：殷文祥名道荃，自號七七，嘗預官僚公宴，一日有酒倡優者侮之，七七語主人曰：以二栗為令，可乎。眾皆听然，乃以栗巡行，嗅之皆聞異香，惟佐酒笑七七者二人嗅之化作石綴於鼻，掣不落，但言穢氣不可堪。二人共起狂舞，花鈿委地，相次悲啼，粉黛交下，優伶輩一時亂舞，鼓藥自作，聲頗合節，奏曲止而舞不已，一席之人笑皆絕倒。主人析謝之，有頃石自鼻落，及花鈿粉黛悉如舊焉。元女華喔，太真霓裳。《拾遺記》：燕昭王時廣延國來獻二女，一名旋波，二名捉瑛。王好神仙之道，故二女託形下降，並玉質凝膚，體輕氣馥。王處以單銷華惺，飲以泯瓔之膏。二女皆善舞，其所至之處，香風效起，徘徊翔轉，殆不自支。王以纓拂之，皆舞，容冶妖麗，綺靡鸞翔。王復以袖麾之，舞者皆止。王知其神異，乃處以崇霞之臺，及設麟文之席，散荼毒之香，香出波弋國。《逸史》：天寶初中秋夜，羅公遠曰：陛下能從臣月中遊乎。取桂枝擲空為大橋，色如白金。上行至月官，女仙數百，素衣飄然，舞於廣庭。上問何曲，曰：霓裳羽衣也。又天寶四載，冊太真官女真楊氏為貴妃，后服進見之，日奏霓裳羽衣曲，劉禹錫詩云：開元天子萬事足，惟恨當時光景促。三鄉陌上望仙山，歸作霓裳羽衣曲。仙心從此在瑤池，三清八景相追隨。天上忽乘白雲去，世問空有秋風詞。太子服液，長胡獻霜。《丹臺新錄》：釋道微、竺法蘭問葛仙翁曰：道起無先無後，不可稱論，不審老子、太子孰為先後。公答曰：微乎子之所問，乃合正真，道素無先無後，無左無右，存亡高下貴賤，無形無像，所以字之日道，不可稱言也。太子生老子後，前世有功德，得服太上金液一升，身若紫金光聚，故號金仙氏爾。《真誥》：北戎長胡大王獻帝舜以白琅之霜、十轉紫華，服之使人長生飛仙，與天地相傾。舜即服之，陸方死葬蒼梧之野。蓋龍奏靈阿，鳳鼓雲池，而猶尸解託死，欲斷生死之情，示民有終始之限耳。隱仙白石，盧生黃糧。《神仙傳》：白石先生不肯修昇仙之法，但取不死而已，不失人問之樂。彭祖問之，答曰：天上多至尊相奉，苦於人問。時呼為隱仙。《枕中記》：開元中道者呂公經鄧鄴道上，邸合中有邑少年盧生同止於邸，主人方蒸黃糧，共待其熟。盧不覺長嘆，翁問之，具言生世困厄。翁取囊中枕以授盧曰：枕此當榮適如願。生倪首，但記身入枕穴中，遂至其家，未幾登高第，歷臺閣，出入將相五十年，子孫皆列顯仕，榮盛無比，上疏曰：臣年逾八十，位歷三台，空負深恩，永辭聖代。其夕卒。盧生欠伸而寤，呂翁在旁，黃糧尚未熟。生謝曰：此先生所以窒吾欲也，敢不受教。再拜而去。魯公尸解，顏回坐忘。《紀異錄》：真卿問罪李希烈，內外知公不還，親族餞於長樂坡，公醉，跳躑前楹曰：吾早遇道士陶八八，受刀圭碧霞丹，至今不衰。又曰：七十有厄即吉，他日待我於羅浮山，得非今日之厄乎。公至太梁，希烈命縊殺之，疼于城南。希烈敗，家人啟樞，見狀貌如生，遍身金色，爪甲出手背，鬚髮長數尺，歸葬偃師北山。後有商人至於羅浮山，有二道士圍棋，一曰：何人至此。對曰：小客洛陽人。道士笑曰：幸寄一書達吾家。遣童取紙筆作書。至北山顏家，子孫得書大驚曰：先太師親翰也。發塚開棺，已空矣。《丹臺新錄》：顏回為明泉侍郎三天司直，嘗謂仲尼曰：回益矣，回坐忘矣。仲尼蹴然曰：何謂坐忘。寨肢體，黜聰明，離形去智，同於大通，此之謂坐忘。仲尼曰：同則無好也，化則無常也，而果其賢乎，丘請從其後也。見《莊子》。趙高懷雀，陶淡養鹿。《拾遺記》：秦王子嬰沉趙高於井，七日不死，以擭湯煮七日不沸，乃戮之。獄史曰：高初囚時，懷中有一青圓大如雀卯。方士云：高先世受韓眾丹法，冬外堅冰，夏外爐上，不覺寒熱。高死，一青雀從屍中飛入雲中，九轉之驗也。《晉隱逸》：陶淡字處靜，太尉侃之孫也。淡幼孤，好導養之衍，謂仙道可期。年十五六，便服氣絕穀，不婚娶，家累千金，僮客百數，淡終日端拱，曾不營問，頗好讀書，善卜筮。於長沙臨湘山中結廬居之，養一白鹿以自偶，親＂故有候之者，輒移渡澗水，莫得近之。州舉秀才，淡聞遂轉逃羅縣埤山中，終身不反，莫知所終。王母瑤池，老君玉局。《列子》：周穆王昇崑崙之丘，以觀黃帝之官，而封之以貽後世，遂賓于西王母，觴于瑤池之上。又《穆天子傳》：吉日甲子，天子執白珪玄璧見西王母，獻錦組百純，白組三百純。西王母再拜受之，觴於瑤池之上。西王母為謠曰：白雲在天，山陵自出，道理脩遠，山川問之，將子無死，尚能復來。天子答曰：子歸束土，和治諸夏，萬民平均，吾顧見汝。《天師傳》：永壽元年，老君降蜀都，地神湧出一玉局座。於是老君昇玉局坐，授與天師南北二斗經訣，令天師普濟眾生，以救下民。梁妻更衣，袁女改服。《漢隱逸傳》：梁鴻同縣孟氏有女，狀醜而黑，力舉石臼，擇對不嫁。至年三十，父母問其故，女曰：欲得賢如梁伯鸞者。鴻聞而娉之。及嫁，始以裝飾入門，鴻曰：吾欲裘褐之人，可與俱隱深山者，爾令乃衣綺縞，傳粉墨，豈鴻所願哉。妻曰：以觀夫子之志爾，妾自有隱居之服。乃更為椎髻，著布衣，操作而前。鴻大喜曰：此真梁鴻妻也，能奉我矣。後共入霸陵山中。《真誥》：張激子者，亦少名發，袁魄欺其高操，妻以女。女服飾奢麗，激子不顧，婦改服乃成室家也。入刻山，遇山圖公子，周襄王時大夫，仙人也，授激子以九雲水強梁棟柱法，激子脩得此道。子雲養神，昭素寡欲。《真境錄》：夏侯天師名子雲，親植芝蘭於藥圃，自言古聖以上藥養神，中藥養性，下藥遣病，可使人神靈，可使人性明，可使人病愈，故常施藥於酈市，皆隨人淺深而遇之。其藥圃詩云：綠葉紅英遍，仙經自討論，偶移崑下菊，鋤斷白雲根。師羽化一日，有樵者窺圃中，見師鞭乘一獸，似虎非虎，不可識，入東山去，其疾如風矣。《玉壺清話》：王昭素，酸棗縣人，學古純直，行高於世，市物隨所索價償其直。李穆薦於太宗，召至便殿。年七十七，顏如渥丹，目若點漆，鰥居絕欲四十年，家無女侍。賜國子博士政仕，留禁中月餘，詢治世養身之衛，昭素曰：治世莫若愛民，養身無如寡欲，此外無他。上愛其語，書屏几中。年八十九終。麻姑烏爪，羲皇蛇身。《集仙錄》云：麻姑，孝明帝時與神仙王遠降於蔡經家，將至，一時頃聞蕭鼓人馬之聲，姑年十八九許，於頂中作髻，餘髮垂之至腰，其衣有文章而非錦綺，皆世所無。姑爪如烏爪，蔡經見之，心中默念言背大疼時得此爪以爬背，當佳。遠已知經心念，使牽經鞭之。《拾遺記》：禹鑿龍門之山，亦謂之龍門。至一空巖，深數十里，幽暗不可復行，禹乃負火而行，有獸狀如豕，街夜明之珠，其光如燭，又有青犬行吠於前。禹計可十里，迷於書夜。既覺，漸明，向者豕犬變為人形。又見一神蛇身人面，禹因語，神即示禹八卦之圖，列於金板之上，又有八神侍側，禹曰：華胥生聖子，是汝邪。答日；華胥是九河神女以生余也。乃探玉簡，授禹長一尺二寸，以合十二時數，使度量天地。禹即執持此簡以治定水土，蛇身之神即羲皇也。成子五石，葛起千斤。《仙傳拾遺》：崔成子者，脩五石雲腴之道，於呸山洞室中服之十年，解神而去，藏形於洞中。有遊者見其形骨不散，而芳香逾甚，細視藏有五物，白如雞子，因探取而歸。忽自震懼，已失五石所在。明日卻入洞中，見成子踞坐室內，奮髯而言曰：道在積功累行，德及含識，地司所舉，名簡帝君，然後神丹可成，真師可遇。子無毫分之善，懷殘毒之行，竊我雲腴神蓬之藥，而欲度世，不亦難乎。此固神明所貴，吾以愍物為心，不欲加罪，恐山神不赦，爾可速去。自是尋獲惡疾，歲餘，成子夜降其家，教以洗心悔過之訣，所疾復愈。《抱朴子》：葛起力舉千斤，頭有五色之氣，高丈餘，一日乘龍上昇。自在掬水，劉政興雲。《野人閑話》：利州酈中有一人，被髮胱足，衣布短懦，人與語，縱答，皆說天上事，人多不曉會。夜則於神廟中立睡，盛暑凝嚴則莫我知也，人謂之天自在。州之南門外有市，則商賈交易之所也，人甚闐咽。一夕火起一旦天，燒熱屋宇，城內人皆登高望之，見天自在吁欺獨語云：此方之人縱意奢淫，莫知善道，為惡既久，天將殺之。遂以手掬增前石盆中水望空澆灑，遭巡有黑氣自廟門出，變為大雨，盡滅其火。天自在遂港遁去。《神仙傳》：劉政有道衛，能以一人作千人，千人作萬人。又能噓水興雲，聚壤成山，刺地成淵。李煉閑客，龜蒙散人。《指元圖序》：李練自稱三仙門弟子天下都閑客，嘗作《指元序》云：欲叩玄關，須憑匠手，不遇真仙，難曉大道。僕遊江南，於南京應天遇華陰施真人肩吾希聖者，青巾紫履，皂帶寬衣，光彩射人，望之儼然可畏。及其談論，指喻天機，開陳大道，古今不特見有矣。遂授僕《修真元圖》一十五式，顯然明白，可謂真仙之祕本矣。《本傳》：唐陸龜蒙少高放，舉進士一不中，居松江甫里，往從張博，不喜與遊俗交，雖造門，不肯見。不乘馬，升舟蓬席，責束書茶寵、筆床釣具往來，時號江湖散人。