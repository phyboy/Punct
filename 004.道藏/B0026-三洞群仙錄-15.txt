河公道尊，元君仙最。《神仙傳》云：河上公者，莫知其姓名也，漢孝文帝時結草為庵于河上，常讀《老子》經。文帝好《老子》之言，遣人齋不解之義問之，公曰：道尊德貴，非可遙問也。帝即駕乘而從之，乃下車稽首問其奧義，公曰：常以百姓心為心也。《雲岌七籤》：任生隱於嵩山讀書，一夕見黃衣人執手牒追去曰：子命已盡。約行數十里，幢節嬸蓋迆邐不絕，有女子乘翠筆，侍衛數十人，黃衣者與生辟易隱於牆下，女子遙見，問何人，黃衣具以實對。女子取牒視之曰：今既相遇，不能無情。索筆判云：更與三年。生再拜謝之，因問使者，黃衣云：此三素元君，仙之最貴也。生果再甦，後三年乃卒。麟伯屋穿，紫霄石碎。《天師內傳》：張子祥字麟伯，博通韋經，仕歷洛陽尉。棄官與妻退隱龍虎山，志在脩煉，能吐腹中丹置掌上玩弄，或投器中，光芒穿屋，復吞之。年百有餘歲。後卒葬之，空棺而已。《神仙傳》：五代時江南道士譚紫霄有道衍，能醮星象，禹步魁呈，禁制鬼魅，住廬山棲隱洞。時鄴僧於漢游創亭宇，有為頑石所礙，雖致工百倍，不能平之，師往見曰：斯固易矣。以指捻訣，以水嘆之，命鎚之，其石應手粉碎矣，一日一平焉。月娥竊藥，江妃解佩。《神仙傳》：羿有不死之藥，妻竊服之奔月為姐娥。《集仙錄》：江妃二女出遊江濱，皆麗服華裝，佩十兩明珠，大如荊雞之卯。鄭交甫見而與語求之，解其佩·與交甫。交甫懷之，去數十步，俱無見焉。又《韓詩內傳》云：昔鄭交甫將之南楚，適彼漢高臺下乃遇二女佩二珠，大如鷂卯，交甫與言曰：欲子之佩兮。二女解佩與之。交甫既行，二女忽不見，佩亦失之。武夷設席，祝融召會。《武夷山記》：秦始皇二年八月十五日，武夷君會鄉人於慢亭峰上，男女千餘人，東西各設地席，施紅雲之苜，紫霞之褥，奏賓雲左仙之曲，酒行令歌師彭今昭唱人問會別之曲，詞曰：天上人問兮會合幾稀，日落西山兮夕鳥歸飛，百年一餉兮志與願違，天官咫尺兮恨不相隨。歌罷，忽綵雲四合，鄉人與仙人相別，乃下山回顧，峰頂無復一物矣。《高道傳》：薛季昌居衡山，研真窮妙。明皇嘗召入禁掖，問以道德，而談極精微，上喜，恩寵優異。一日忽謂弟子曰：祝融峰今夕天真之會，予被召，當往。遂凌空而去。賓聖白犬，萬祐青猜。《高道傳》：杜光庭字賓聖，一日忽謂門人曰：昨夢朝上帝，以吾為岷峨主司，今青城已創真官，恐不久於世矣。光庭嘗畜一白犬，目之日吹雲二令以胡麻油塗足，繒布裹之，曰：吾聞油塗犬足，可日行萬里。及真官成，遂披法服，升堂集門弟子囑別而化，異香滿室，吠雲亦號叫而斃。《廣記》：萬祐脩道於黔南無人之境，每三二十年出城都市藥。蜀王建迎入官，盡禮事之，問其服餌，杳祕而不言，曰：吾非神仙，亦非服餌之士，但虛心養氣，弁其行，勘其過。問其齒，則曰：吾只記夜郎王蜀之歲，蠶叢氏都郭之年，時被請出，但見烏兔交馳，花開木落，不記其甲子矣。後堅辭歸山，建泣留不住，問其後事，皆不言之。既去，於所居壁問見題字曰：莫教牽動青褚足，動卻炎炎不可撲。驚獸不欲兩頭黃，色即其年天不哭。智者不能詳之。至乙亥年，起師東取秦鳳，乙亥是為責褚，為焚墊之期也。後三年歲在戊寅，土而建砠，方知寅為驚獸，干與納音俱是土，土黃色，是以言驚獸兩頭黃，此言不差毫髮。桓闈執爨，柳浩掌廚。《神仙傳》：宋桓闔字清遠，事陶隱居於茅山華陽館十餘年，立性端饉，寂默若無所為。一日有二青童、一白鶴自空而下，集于庭，隱居析然而接，為己當之，青童曰：太上所命者，桓先生也。隱居默計門人皆無姓桓者，索之唯得執爨闔焉。詁其所致，則曰：常脩默朝之道，已九年矣，故有今日之召。闔服天衣，駕白鶴升天。《仙傳拾遺》：柳浩者，家世奉道，焚修精恪，年八十餘，身嘗無疾，鄉里疑道力之所及也。忽一旦謂其家曰：吾昨奉天符，太上有勁，使我於九仙寶室洞掌仙官廚膳百年，來日當行。至期無疾而終，異香盈庭，數日始絕。柳融粉龜，張果紙驢。《神仙傳》：南極子柳融取粉塗盃，呢之成龜，煮取其肉食之，咀其殼，復為酒盃。又能含粉成雞子，吐之數十枚，煮而啖之。雞子中黃皆有少許粉，又取水呢之，即成美酒，飲之皆醉。《高道傳》：張果常乘一白驢，日行數百里，休則疊之，其厚如紙，置於巾箱中，乘則以水嘆之，復成驢矣。魯逢修舍，奚山造車。《仙傳拾遺》：魯逢者，善於木工，往來齊岱之問。壽張令別業合壞二十餘問，使史召匠以修之，吏執逢駐行，逢邀史就肆飲酒，去莊三十餘里，日暮而逢已醉外，令頗剛躁，史甚為憂。洎明日，又酒飲，史促之使行，逢曰：本為脩莊舍，舍已正矣，何見促之甚。吏不能解其意，良久村童自莊所至，云昨夜似有風雨，舍已修整矣。吏以事白令，召而謝之，唯唯而已。又奚樂山，不知何許人。大和中，長安大雪月餘，負販小民求食無路，樂山因冒雪往車之家，謂之曰：我善作車輻，可立致百所，計功三百文。其家使為之。燃燈運斤，日反而作，未逾三鼓，百所成矣。凌晨錢三十千，歸以拯飢貧者。雪霽告發，不知所之。列子御風，可雲外雪。《南華真經》：列子御風而行，玲然善也。旬有五日而後反。彼於致福者，未數數。然也。此雖免乎行，猶有所待也。若夫乘天地之正，御六氣之辨以遊無窮者，彼且惡乎待哉。《續仙傳》：杜子昇字可雲，自言杜陵人，莫測其年壽。飲酒三斗不醉，能沙書，冬外雪中三兩日，人以為僵死，或撥看之，徐起，抖擻雪而行，如醉睡醒。唐杜孺休為蘇州刺史，忽聞可雲在城市，乃延入州，拜呼道翁，賓僚訝之，孺休曰：先君出鎮西川日，與道翁相善，別來四十年，而裝飾顏貌一如當時。後入杭越問去。夸父追日，太白捉月。《大荒經》云：有人再兩黃蛇，名日夸父。又《列子》云：夸父不量力，欲追日影，逐之於竭谷之際，渴欲得飲，赴飲渭河，渭河不足，將走北飲大澤，未至，道渴而死。棄其杖，尸膏肉所浸生鄧林，鄧林彌廣數千里焉。《摭遺》：子美後說李太白宿江上，於時高秋澄流，若萬頃寒玉。太白見水月，即日吾入水捉月矣。尋不得尸，說者云水解，此神仙之事也。雲漿元道，石髓王烈。《高道傳》：葉法善字元道，括蒼人，世為道士。母留氏晝夢流星入口，吞之有娠，十五月而生。七歲溺大江，三年而還，父母詢其故，曰：青童引我飲以雲漿，復朝太上，故少留耳。《王氏神仙傳》：王烈字長休，中散大夫嵇叔夜甚欽愛之，數數就學，共入山遊戲探藥。後烈獨之太行山中，忽聞山束北有聲如雷，烈不知何等，往視之，乃見山破石裂，有青泥流出如髓，烈取食之。即與叔夜往視之，則斷山已復如故，按仙經云：神仙五百年輒一開，其中石髓出，得而服之，壽與天相畢。烈前得者，又是也。沈彬三舉，董威百結。《郡閣雅談》：沈彬字子文，好神仙。少孤，西道以三舉為約。初一舉作夢仙謠云：玉殿大開從容入，金桃爛熟沒人偷。鳳驚寶扇頻翻翅，龍懼金鞭迴轉頭。第二舉憶仙謠曰：榆風颯，九天秋，王母朝回宴玉樓。日月漸長雙鳳睡，桑田欲變六鼇愁。雲迷蕭管相隨去，星觸旌幢各自流。詩酒近來狂不得，騎龍卻憶上清道。第三舉納省卷贈劉象為首云：曾應太中天子舉，四朝風月鬢蕭疏。不隨世祖重擔劍，卻為文皇再讀書。十載戰塵消舊業，滿城春雨壞貧居。一枝何事於君惜，仙桂年年幸有餘。主司覽彬詩，是年特放象及第。彬後南遊湖外，亦有道者也。《逸士傳》：董威在洛陽居白社，以殘絮縷帛為衣，號為百結。脩通行者，袁滋士流。《雲茨》：道士聶師道聞梅真人、蕭侍郎皆隱玉筍山，時人多見之，師道乃至玉筒，寓清虛觀，三遊郁木坑，或冀一見，堅心以去，山行極深。忽見一人布衣烏紗帽，自稱行者，問師道何往，聶以尋梅、蕭為答，行者曰：聞爾精動慕道，遍訪名山，情亦非易，爾宿業甚靜，已應玉籍有名，雖未便飛昇，亦當度世，我謝修通。又，袁相公滋未達時，因暇日登復州青漢，有一人儒服，與語甚狎，袁公曰：此境山泉奇異，當有靈仙之所都府。儒生曰：有道士五六人，問或一來，亦不知所居處，彼惡人知，然得美酒庶或一見也。公後得美酒而往，歷數宿，道流果來。儒生為列席致酒。儒生乃引袁公出拜，道士相顧失色，乃怒儒曰：此人誠志，況是士流。良久遂意解，因目袁生曰：此人似西華坐禪僧，去來已四十七年矣。問袁公之歲，適四十七矣，撫掌曰：公福祿已至。公後果拜相焉。左慈眇目，許畫偏頭。《三洞神仙記》：魏左慈能變化，後入東吳。吳有徐墮者，居丹徒，憩過之，墮門下有宿客，誑云：徐公不在，慈知客狂己，便即去。客見牛在楊木杪行，適上木則不知所在，下木即得牛，在木上又車轂皆生荊棘，長一二尺，斫之不斷，推之不動也。客大懼，即報徐公，說有一眇目老翁，吾欺之，言公不在，及去車牛如此。徐曰：此左慈也，汝曹那得欺之。諸客分布逐慈，叩頭謝之，慈意解，即遣去，還見車牛如故。《括異志》成都畫師姓許，善傳神，一日有貧人弊衣憔悴來求傳神，許笑曰：君容壯若此，而求傳寫何也。其人解布囊出黃道服、鹿皮冠、白玉簪，頂冠易衣，危坐以手摩面，則童顏矣。引其鬚，應手而黑，乃一美丈夫也。許驚曰：不知神仙降臨。道士曰：君傳吾象置肆中，有求售止取千錢。後有識者曰：此靈泉朱真人也。求者輻輳，許責畫直，每象輒取二千，夢道士曰：汝福有限，不可妄取，安得忽吾言，將促其壽也。因批其頰。既寤，頭遂偏，乃號許偏頭。子推黃雀，君達青牛。《神仙傳》：介子推，晉人也，隱而無名，趙成子與之道。旦有黃雀在門上，晉重耳異之，與出居外十餘年，勞而不辭。及還介山，有伯子者常來呼推曰：可去矣。推乃從伯子遊。復文公遣人以玉帛徵，禮之而不去。《高道傳》：封衡字君達，常駕一青牛，因號青牛道士。人有病，不問識與不識，便以腰問竹管中藥，與之，或下針，應手立愈。魏武帝問養性大略，師曰：體欲常勞，食欲常少，勞勿過極，少勿過虛，去肥濃，節酸鹹，喊思慮，損喜怒，除馳逐，慎房室，春夏施寫，秋冬閉藏，則幾於道矣。上林獻棗，河陰市榴。《東方朔傳》曰：武帝時上林獻棗，上以杖擊未央前殿檻，呼朔曰：叱來，叱來，先生知筐中何物。朔曰：上林獻棗四十九枚。上曰：何以知之。朔曰：呼朔者上也，以杖擊檻兩大林也，朔來，來來棗也，叱叱者四十九。上大笑，賜帛十疋。《高道傳》：道士張元化，不知密修何道，鄉人一旦皆夢元化來別云：且暫遠遊。是夕果羽化。達旦，人有疑而來訪者，大小皆同。既葬之後，塚上有一竅可容臂，識者云：此蟬蛻矣。未幾，有客自河陰來貨石榴於汝墳，中途遇一道士自云：我乃汝墳張觀主，託附一書。仍市石榴數十顆，獻于北極殿客。諾之。既至，其徒曰：此書乃師之墨進也。引客至影堂，客曰：向所見者，與此略無異焉。攜琴負壺，浮家泛宅。《高道傳》：道士李真隱華山。岐州之西王祐者，家巨萬計，常設館以待四方，嘉肴旨酒無不備具。真攜琴負藥壺謁祐，遂延于館。真曰：我聞人之好樂皆有以師，縱橫者叉有游說之志，讀韜略者必有戰敵之心，吾擔一張琴、一壺藥，豈無旨哉。攜琴者，我知琴有古風，欲使人還淳朴，省澆浮也。負藥壺者，我知人之多病，欲使人少疾苦，常安平。且我之琴非止自化也，化人也。我之藥非止自保也，保人也。君雖能以有餘濟於人，固與不義而誅剝以富者則異矣，比古之豪貴待士則未也，要在賢不肖有別，則君之身名可保無累矣。真乃命酒自酌，達曉遽辭去。祐潛伺之，見真化一大鹿西走，不知所之。《唐史屬辭》：張志和字子同，顏真卿為湖州刺史，志和來謁，真卿以舟弊陋，請更之，志和曰：願為浮家泛宅，往來著霄問。李德裕稱志和隱而有名，顯而無事，不窮不達，嚴禮以敬。