二都相去四百里，中有名園屬宋家。古木參天羅劍戟，長藤垂地走龍蛇。我來遊日逢秋杪，君為開筵對晚花。飲散竹軒微雨後，凌晨歸路起棲鴉。故國逢佳節，登臨但可悲。山川一夢外，風月十年期。白髮飄新鬢，黃花遶舊籬。鄉人應笑我，畫錦是男兒。吾祖道何光，二南分一方。開周為太保，封陝輔成王。歲月裝遼邈，山川造渺茫。世孫雖不肖，猶解憶甘棠。誰言為利多于害，我謂長渾未始清。西至崑崙束至海，其間多少不平聲。禁密因離亂，機閑為太平。山河雖設險，道德豈容爭。不究千一義，空傳百二名。遐方久無外，何復用鷄鳴。域中有五嶽，國家謹時祀。華嶽居其一，作鎮雄西裔。唐號金天王，今封順聖帝。吁咈哉若神，僭竊同天地。天寶初六載，作宮于溫泉。明皇與妃子，自此歲幸焉。紫閣清風裹，崇巒皓月前。奈何雙石甕，香溜尚涓涓。繡嶺岌層巒，岧嶢十九盤。微微經雨後，杳杳出雲端。往事金輿遠，遺蹤玉像殘。至今臨渭水，依舊見長安。長安道上何沾巾，古時道行今時人。不知寒暑與朝暮，車輪馬跡常轔轔。自是此土亦辛苦，雨作泥兮風為塵。泥塵返復不知數，大雨大風無出門。滅項興劉如覆手，絕秦昌漢若更棋。卷舒天下坐籌日，鍛鍊心源辟穀時。黃石公傳皆是用，赤松子伴更何為。如君才業求其比，今古相望不記誰。一身作亂宜從戮，三族全夷似少恩。漢道是時初雜霸，蕭何王佐殆非尊。據立大功非不智，復貪王爵似專愚。造成四百年炎漢，纔得安寧反受誅。生身既得逢真主，立事何須作假王。誰謂禍階從此始，不宜迴首怨高皇。一時韓信為良犬，千古蕭何作霸臣。彼此並干名教罪，罪猶不逮謂斯人。韓信事劉元不叛，蕭何惑漢竟生疑。當初若聽蒯通語，高祖功名未可知。雖則有才兼有智，存亡進退處非真。五湖依舊煙波在，范蠡無人繼後塵。若非韓信難除項，不得蕭何莫制韓。天下須知無一手，苟非高祖用蕭難。漢家基定議功勳，異性封王有五人。不似淮陰最雄傑，敢教根固又生秦。韓信恃功前慮寡，漢皇負德尚權安。幽囚必欲擒來斬，固要加諸甚不難。若履暴榮須暴辱，既經多喜必多憂。功成能讓封王印，世世長為列土侯。楊柳垂青帶，風動如飛蓋。危樓思不窮，盡日閑相對。烏去林自空，雲移山不礙。情隨雙燕還，意與孤鴻會。晚角時斷續，層崖遞明晦。殘陽掛疏紅，遠水生微瀨。塞目煙岑密，都城若天外。如何久客心，東望憑欄殺。歡聚九十日，迴首都如夢。明月與清江，東軒又難共。洛城雪片大如手，爐中無火罇無酒。凌晨有人來打門，言送西臺詩一首。人間仕宦幾千里，堂上親闈別兩重。須念鵬飛從此始，方今路險善求容。蘧瑗知非日，宣尼讀易年。人情止于是，天意豈徒然。立事情尤倦，思山興益堅。誰能同此志，相伴老伊川。五嶺梅花迎臘開，三川正月賞寒梅。相去萬里先一月，始知春色從南來。何人妙曲傳羌笛，盡日清香落酒盃。料得天涯未歸客，也應臨此重徘徊。洛城春色浩無涯，春色城東又復嘉。風力緩搖千樹柳，水光輕蕩半川花。煙晴翡翠飛平岸，日暖鴛鴦下淺沙。不見君王西幸久，遊人但感鬢空華。二月方當爛漫時，翠華未幸春無依。綠楊陰裹尋芳遍，紅杏香中帶醉歸。數片落花蝴蝶趁，一竿斜日流鶯啼。清罇有酒慈親樂，猶得堦前戲綵衣。人間佳節唯寒食，天下名園重洛陽。金谷暖橫宮殿碧，銅駝晴合綺羅光。橋邊楊柳細垂地，花外鞦韆半出牆。白馬蹄輕草如剪，爛遊於此十年強。三月牡丹方盛開，鼓聲多處是亭臺。車中遊女自笑語，樓下看人閑往來。積翠波光搖帳幄，上陽花氣撲罇罍。西都風氣所宜者，草木空妖誰復哀。竹庭睡起隱几，悠悠夏日光景長。鶯方引雛教嫩舌，杏正垂實裝輕黃。雨滴幽夢時斷續，風翻遠思還飛揚。小渠弄水緑陰密，迴首又且數日強。七月芙蕖正爛開，東南園近日徘徊。有時風向池心過，無限香從水面來。罨畫溪深方誤入，洞庭湖晚未成迴。坐來一霎蕭蕭雨，又送新涼到酒盃。先秋顥氣已潛生，洛邑方知節候平。庭院乍涼人共喜，園林經雨氣尤清。迴舟伊水風微溜，緩轡天津月正明。自有臯夔分聖念，好將詩酒樂升平。八月光陰未甚淒，松亭竹樹尤為宜。況當晝夜初停處，正是炎涼得所時。明月入懷如有意，好風迎面似相知。閑人歌詠自怡悅，不管朝廷不採詩。家住城南水竹涯，乘秋行樂未嘗虧。輕寒氣候我自愛，半醉光陰人莫知。信馬天街微雨後，凭欄僧閣晚晴時。十年美景追尋遍，好向風前請白髭。九月風光雖已暮，中州景物未全衰。眼觀秋色千萬里，手把黃花三兩枝。美酒易消閑歲月，青銅休照老容儀。若言必使他人信，瀝盡丹誠誰肯知。霜天寥落思無窮，不奈樓高逼望中。四面遠山徒滿目，九秋宮殿自危空。雲橫遠嶠千尋直，霞亂斜陽數縷紅。無限傷情言不到，共誰開口向西風。烏聲亂晝林，為誰苦驅逼。蟲聲亂夜庭，為誰苦勞役。嗟哉彼何短，一槩無休息。借問此何長，兩能忘語默。十舍到商顏，雖遙不甚艱。東西遡洛水，表裹看秦山。自在煙霞外，心存人子間。庭闈況非遠，自可指期還。只應王母專輕巧，剪碎天邊亂白雲。無限清香與清艷，罇前妖享盡輸君。梅覆春溪水遶山，梅花爛漫水潺湲。南秦地暖開仍早，比至春初已數番。羣芳萬品遞相催，若說高標獨有梅。會得束君無別意，為憐清線使先開。霜扶清格高高起，風駕寒香遠遠留。太守多情客多感，金罇倒盡是良籌。殘火昏燈夜正沉，默思前事擁寒衾。霜天皎月雖千里，不抵傷時一寸心。山南地似嶺南溫，臘月梅開已浹辰。耿與百花爭俗態，獨殊羣艷占先春。角中飄去淒於骨，笛裹吹來妙入神。秀額粧殘黏素粉，畫梁歌暖起輕塵。宰君惜艷獻州牧，太守分香及野人。手把數枚重疊嗅，忍教芳酒不濡脣。為人雖未有前知，富貴功名豈力為。滌蕩襟懷須是酒，優遊情思莫如詩。況當水竹雲山地，忍負風花雪月期。男子雄圖存用捨，不開眉笑待何時。西樓賞雪眼偏明，次第身疑在水晶。千片萬片巧粧地，半舞半飛斜犯楹。形如玉屑依還碎，體似楊花又更輕。誰謂天涯有羈客，一般對酒兩般情。大雪初晴日半曛，高樓何惜上仍頻。數峰崷幸劍鋩立，一水縈紆冰縷新。崑嶺移歸都是玉，天河落後盡成銀。幽人自恨無佳句，景物從來不負人。殘雪已消冰已開，風光漸覺擁樓臺。旅人未遂日邊去，春色又從天上來。況是罇中常有酒，豈堪嶺上卻無梅。若非太守金蘭契，誰肯傾心重不才。雪滿羣山霜滿庭，光寒月碾一輪輕。羈懷殊少局時樂，皓彩空多此夜明。竹近簾櫳饒碎影，風涵臺榭有餘清。恨無好句酬佳景，徒自淒涼夢不成。百尺危樓小雪晴，晚來閑望逼人清。山橫暮靄高還下，水隔疏林淡復明。天際落霞千萬縷。風餘殘角兩三聲。此時此景真堪畫，只恐丹青筆未精。此到明年無數刻，且令芳酒更斟迴。星杓建丑晦將盡，歲箭射人春又來。不用物情閑作梗，大都心緒已成灰。浮名更在浮雲外，瞬息光陰況便催。衰軀在旅逢新歲，因感平生鬢易凋。飲罷襟懷還寂寞，歡餘情緒卻無聊。望仙風月晴偏好，抹緑簾櫳夜正遙。對此塊然唯土木，降玆未始不魂銷。四賢當日此盤桓，千百年人尚厚顏。天下有名難避世，胸中無物漫居山。事觀今古興亡後，道在君臣進退間。若蘊奇才必奇用，不然須負一生閑。強秦失御血橫流，天下求君君不有。正是英雄較一作角逐時，未知鹿入何人手。灞上真人既已翔，四人相顧都無語。徐云天命自有歸，不若追蹤巢與許。漢皇傲物終難屈，太子卑辭方肯出。雖老猶能成大功，至今高義如星日。田橫入海猶能得，商至長安百里強。能使四人成美節，始知高祖是真王。商於飛到一符新，遂已平生分外親。尤喜紫芝先入手，西南天柱與天鄰。初心本欲踐臣鄰，帝里司迴斗柄春。今日得居天柱下，不憂先有夜行人。不將生殺奏嚴宸，卻抱煙嵐學隱淪。多謝史君虛右席，重延天柱一山人。一簇煙嵐鏁亂雲，孤高天柱好棲真。從今便作西歸計，兔向人間更問津。無成麋鹿久同羣，占籍恩深荷史君。萬古千今名與姓，得隨天柱數峰存。初返洛城無限事，閑人體分似相違。如今一向覺優逸，卻類商顏嘯傲時。門外似深山，天真信可還。軒裳奔走外，日月往來間。有水園亭活，無風草木閑。春禽破幽夢，枝上語綿蠻。城邑又作閩闔久居心自倦，闉闍纔出眼先明。龍門看盡伊川景，女几聽殘洛水聲。太室觀餘紅日旭，天壇望罷白雲生。此身已許陪真侶，不為錙銖起重輕。春盡登臨正得宜，人情天氣兩融怡。泛舟伊水風迴夜，垂釣溪門月上時。逸興劇憑詩放肆，病軀唯仰酒扶持。浮生日月無多子，忍向其間更斂眉。樂則行之憂則違，大都知命是男兒。至微功業人難必，儘好雲山我自怡。休憚煙嵐雖遠處，且乘筋力未衰時。平生足外更何樂，富貴榮華過則悲。施朱施粉色俱好，傾國傾城艷不同。疑是蘂珠雙姊妹，一時俱肯嫁春風。山有喬峰水有濤，未能容屐豈容舠。非無仁智斯為樂，少有登臨不憚勞。言味止知甘鱠炙，語真誰是識瓊瑤。自慙不盡人才處，長恨今人論太高。相招多謝不相遺，將謂胸中有所施。若進豈能禁吏責，既閑安用更名為。願同巢許稱臣日，甘老唐虞比屋時。滿眼清賢在朝列，病夫無以繫安危。欲遂終焉老閑計，未知天意果如何。幾重軒冕酬身貴，得似雲山到眼多。好景未嘗無興詠，壯心都已入消磨。鷓鴻自有江湖樂，安用區區設網羅。開闢而來世教敷，其間雄者號真儒。修身有道名先覺，何代無人達奧區。煥若丹青經史義，明如日月聖人途。鯫生涵泳雖云久，天下英才敢厚誣。丈夫志氣蓋棺定，自有雄圖繫重輕。去路不能無感舊，到官爭忍便忘情。閑時語話貴精密，先事經營在太平。誰謂禦戎無上策，伐人謀處不須兵。