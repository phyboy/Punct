太平身老復何憂，景愛家園自在遊。幾樹緑楊陰乍合，數聲幽鳥語方休。竹侵舊徑高低迸，水滿春渠左右流。借問主人何似樂，答云殊不異封侯。天養疏慵自有方，洛城分得水雲鄉。不聞世上風波險，但見壺中日月長。一局閑棋留野客，數盃醇酒面脩篁。物情悟了都無事，未覺顏淵已坐忘。年來得疾號詩狂，每度詩狂必命觴。樂道襟懷忘檢束，任真言語省思量。賓朋欲密過從久，雲水優閑興味長。始信淵明深意在，此窗當日比羲皇。院靜春深晝掩扉，竹間閑看客爭棋。搜羅神鬼聚胸臆，措置山河入範圍。局合龍蛇成陣鬥，劫殘鴻鴉破行飛。殺多項羽坑秦卒，敗劇符堅畏晉師。座上戈蜓嘗擊搏，面前冰炭旋更移。死生共抵兩家事，勝負都由一著時。當路斷無相假借，對人須且強推辭。腹心受害誠堪懼，脣齒生憂尚可醫。善用中傷為得策，陰行狡獪謂知機。請觀今日長安道，易地何嘗不有之。無限英賢抑壯圖，登臨不用起長吁。山川千古戰爭後，冠劍百年零落餘。浪把功名為己任，那知富貴豈人謨。丹青曲盡世間妙，寫得凭欄意思無。一百年來號太平，當初仍患不丁寧。京都尚有漢唐氣，宮闕猶虛霸王形。煙外亂峰纔隱約，霜餘紅樹半凋零。罇中有酒難成醉，旋柀西風吹又醒。水竹園林秋更好，忍把芳罇容易倒。重陽已過菊方開，情多不學年光老。陰雲不動楊柳低，風遞輕寒生暮早。無涯逸興不可收，馬蹄慢踏天街草。記得相逢否，當時在海東。別離千里外，倏忽十年中。跡異名尤異，心同齒更同。終期再清會，文酒樂無窮。近年老輩頻凋落，使我中心又惻然。洛社掛冠高臥者，唯君清澈如神仙。昔者與君論少長，今日與君爭後先。把酒酹君君必知，為君灑淚西風前。生平志在立功名，誰謂才難與命爭。絕筆有詩形雅意，蓋棺無地盡交情。胸中時事何由展，天下人才不復評。魂若有知宜自慰，子孫大可振家聲。陋巷簞瓢世所傳，予何人則耻蕭然。既知富貴須由命，難把升沉更問天。靜默有功成野性，騫驤無路學時賢。紛華出入金門者，應笑溪翁治石田。何事教人用意深，出塵些子索沉吟。施為欲似千鈞弩，磨礪當如百鍊金。釣水誤持生殺柄，著棋閑動戰爭心。一盃酒美聊康濟，林下時時或自斟。當年有志高天下，嘗讀前書笑謝安。豈謂此身甘老朽，尚無閑地可盤桓。棋逢敵手纔堪著，琴少知音不願彈。非止不才能退默，古賢長恨得時難。相憶不可遏，西街來訪時。交橫過溝水，隙曲遶蔬畦。樹偃低頭避，筇高換手持。朋遊相得甚，何樂更如之。諸公見約往嵩前，重走新詩各一篇。擺落塵埃非敢後，訪尋雲水奈輸先。三陽宮近叢幽石，萬歲峰高冪紫煙。多少勝遊俱未到，願陪仙躅共攀緣。九州環遠若棋枰，萬歲嵩高看太平。四海有人能統御，中原何復有交爭。長憂眼見姦雄輩，且願身為堯舜氓。五十三年蕪沒事，如今方喜看春耕。天地始融結，此山已高極。羣峰擁旌幢，巨石羅劍戟。日出崖先紅，雨餘嵐更碧。安知無神仙，其間久遁跡。初離縣日謀經宿，既到山中未忍迴。公宇若無民事決，願携茶器上山來。恩深骨髓謂慈親，義重丘山是故人。歸過嵩陽舊遊地，白雲收得薜蘿身。吾家職分是雲山，不見雲山不解顏。遊興亦難拘日限，夢魂都不到人間。煙嵐欲極無涯樂，軒冕何常有暫閑。洛社交朋屢思約，幾時曾得略躋攀。緣飾了時稱好手，作為成處似真家。須防冷眼人觀覷，傀儡都無帳幕遮。名利場中難著腳，林泉路上早迴頭。不然半百殘軀體，正被風波汨未休。滿天風月為官守，遍地雲山是事權。唯我敢開無意口，對人高道不妨言。每恨性昏聞道晚，長慙智短適時難。人生三萬六千日，二萬日來身卻閑。紛紛議論出多門，安得真儒號縉紳。名教一宗長有主，中原萬里豈無人。皇王帝伯時雖異，禮樂時書道自新。觀古事多今可見，不知何者謂經綸。此去替期猶半歲，商山窮僻少醫名。感傷多後氣防滯成伯悼亡，暑濕偏時疾易生。聖智不能無賽剝，賢才方善處哀榮。斯言至淺理非淺，少補英豪一二明。治平丁未仲秋，遊伊洛二川。六日晚，出洛城西門，宿奉親僧舍，聽張道人彈琴向晚驅車出上陽，初程便宿水雲鄉。更聞數弄神仙曲，始信壺中日月長。八月延秋禾熟天，農家富貴在豐年。一簞雞黍一瓢酒。誰羨王公食萬錢。八日渡洛登南山，觀噴玉泉會，壽安縣張趙尹三君同遊渡洛南觀噴玉泉，千峰萬峰遙相連。中間一道長如雪，飛入寒潭不記年。煙嵐一簇特崔鬼，到此令人心自灰。上有神仙不知姓，洞門閑倚白雲開。並轡西遊疊石溪，斷崖環合與雲齊。飛泉亦有留人意，肯負他年向此棲。疊石溪在縣南五六里。十日西行過永濟，時時細雨濕衫衣。多情會得山神意，猶恐行人欠翠微。六國區區共事秦，疲於奔命尚難親。如何殺盡半天下，豈是關東沒一人。當日宜陽號別都，奈何韓國特區區。子房不得宣遺恨，博浪沙中中副車。雲勢移峰緩，泉聲出竹遲。此時無限意，唯有翠禽知。不向紅塵浪著鞭，殊無才業合時賢。本酬壯志都無效，欲住青山卻有緣。翠竹陰中開縹帙，白雲堆裹揖飛泉。錦幈正與南溪對，他日從遊子子傳。二潭冷浸崖根黑，數峰高入雲衢碧。遊人屏氣不敢言，長恐雷霆奮於側。水邊靜坐天將暮，猶自盤桓未成去。馬上迴頭更一觀，雲煙已隔無重數。能休塵境為真境，未了僧家是俗家。不向此中尋洞府，更於何處覓藏花。堪嗟五伯爭周燼，可笑三分拾漢餘。何似不才閑處坐，平時雲水遠衣裾。洛川秋入景尤佳，微雨初過徑路斜。水竹洞中藏縣宇，煙嵐塢裹住人家。霜餘紅間千重葉，天外晴排數縷霞。溪淺溪深清瀲艷，峰高峰下碧查牙。烏因擇木飛還遠，雲為無心去更賒。蓋世功名多齟齬，出羣才業足咨嗟。浮生日月仍須惜，半老筋骸莫強誇。就此巖邊宜築室，樂吾真樂樂無涯。連昌宮廢昌河在，事去時移語浪傳。下有荒祠難問處，古槐枝禿竹參天。尋常看月亦嬋娟，不似今宵特地圓。疑是素娥紓宿憾，相逢為在錦幈前。道義相歡豈易親，古稱難處是知人。文章不結市朝士，榮辱非關雲水身。話入精詳皆物理，言無形跡盡天真。他時洛社過從輩，圖牒中添又一鄰。山似捼藍波似染，遊心一句難拘檢。仍携二友所分茶，每到煙嵐深處點。休歎浮生榮與辱，且聽終日水潺潺。遙穿暝靄孤鴻去，橫截野煙雙鷺還。佳樹又作老木排青巖下圃，好峰環翠縣前山。報言名利差輕者，少輟光陰到此間。三尺荒墳百尺山，生身慈愛在其間。此情至死不能盡，日暮徘徊又且還。年年時節近中秋，佳水佳山爛熳遊。此際歸期為君促，伊川不得久遲留。氣候如當日，山川似舊時。獨來還獨往，此意有誰知。伊川往復過龍山，每過龍山意且閑。莫道移人不由境，可堪深著利名間。無煩物象弄精神，世態何常不喜新。唯有前墀好風月，清光依舊屬閑人。融結成來不記秋，斷崖蒼壁鎖煙愁，中分洪造夏王力，橫截大山伊水流。八節灘聲長在耳，一川風景盡歸樓。行人莫動凭欄興，無限英雄浪白頭。誰將長劍斬長蛟，斬斷長蛟劍復韜。爪尾蜿蜓凝華嶽，角牙獰惡結嵩高。骨傷兩處嶄蒼壁，血出東流汹巨濤。此物猶難保身首，為言讒口莫嗷嗷。數朝從款走煙霞，縱意凭欄看物華。百尺樓臺通烏道，一川煙水屬僧家。直須心逸方為樂，始信官榮未足誇。此景得遊無事日，也宜知幸福無涯。年年此際走煙嵐，人亦何嘗謂我貪。歸見交親話清勝，且無防患在三緘。溪翁昨晚步天津，步到天津佇立頻。洛水只聞煎去棹，西風唯解促行人。山川慘淡籠寒雨，樓觀參差鏁暮雲。此景分明誰會得，欲霜時候鴈來賓。上陽光景好看書，非象之中有坦途。良月引歸芳草渡，快風飛過洞庭湖。不因赤水時時往，焉有黃芽日日娛。莫道天津便無事，也須閑處著工夫。來詩云：從此天津南畔景，不教都屬邵堯夫。故有是句。一霎蕭蕭晚雨餘，鳳凰樓下偶驅車。郄詵片玉知能抱，樂廣青天幸未疏。相闊夏秋聞甚事，可親燈火讀何書。恨無束帛嘉程子，徒自悁悁返弊廬。