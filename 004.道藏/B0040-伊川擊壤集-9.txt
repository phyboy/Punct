行年六十二康強，死復身居永熟鄉。美景良辰非易得，淺斟低唱又何妨。無涯歲月難拘管，有限筋骸莫毀傷。多少英豪弄才智，大曾經過惡思量。閑人亦也有官守，官守一身四事有。一事承曉露看花，一事迎晚風觀柳。一事對皓月吟詩，一事留佳賓飲酒。從事于玆二十年，欲求同列誰能否。五十年來讀舊書，世間應笑我迂疏。因思偶女忘今古，遂悟輪人致疾徐。道業未醇誠可病，生涯雖薄敢言虛。時和受賜已多矣，安有胸中不晏如。宣威十九次高牙，弈葉功臣舊將家。清世辭榮歸里第，白頭行樂過年華。盃盈香醑浮春水，曲度新聲出靚花。如此園池如此壽，兒孫滿眼慶無涯。良金美玉信難偕，好物其來最受埋。盜跖兔兵非積善，仲尼無土反成猜。中孚既若須為信一雲能成信，無妄因何卻有災。莫若致之為外事，心源可樂是昭回。夏木無重數，森陰翠樾低。相呼百禽語，太半是黃鵬。仙掌峰巒峭不收，希夷陳圖南也去後遂無儔。能斟時事高擡手，善酌人情略撥頭。畫虎不成心尚在，悲麟無應淚橫流。悟來不必多言語，贏得清閑第一籌。靜坐養天和，其來所得多。耽耽同又作殊廈宇，密密引藤蘿。忘去貴臣度，能容野客過。繫時休戚重，終不道如何。洛邑從來號別都，能容無狀久安居。眾蚊多少成雷處，一拂何由議掃除。此物揚州素所聞，今于洛汭特稱珍。雅知國色善移物，更著天香暗結人。欲殿羣芳仍占夏，得專奇品不須春。日斜立馬將歸去，再倚朱欄看一巡。名園不放過鴉飛，相國如今遂請時。鼎食從來稱富貴，更和花笋一兼之。承將大笋來相詫，小圃其如都不生。雖向性情曾著力，奈何今日未能平。應物功夫出世間，豈容人可強躋攀。我儂自是不知量，培塿須求比泰山。逢時雖出欲胡為，其那天資智識微。弊性止堪同蠖屈，薄才安敢望鵬飛。長因訪舊歡無極，每為尋幽暮不歸。花愛半開承露看，奈何花上露沾衣。一雨一番新，非關鼓鑄頻。縱多難贈客，便失不猜人。遍地未為富，滿堦那濟貧。買愁須有為，酤酒斷無因。散處如籌計，重時似索陳。不能賙己急，何暇更賙親。農家種穀時，種禾不種莠。奈何禾未榮，而見莠先茂。莠若不誅鋤，禾亦未成就。又況兩需時，霑及恩一溜。曾不見譊譊，城中類遠郊。雖無千里馬，卻有一枝巢。月出雲山背，風來松竹梢。頑然何所得，豈復避人嘲。浮雲一消散，星斗粲長天。碧蘚墜丹果，清香生白蓮。體涼猶衣葛，耳靜已無蟬。坐久羣動息，秋空唯寂然。筇杖擁已久，貂褥展猶新。漸染岷山雪，拂除京國塵。危扶醉歸路，穩稱病來身。賴此齋中物，時如見故人。晴空碧於水，那得片雲飛。映日成丹鳳，隨風變白衣。去來皆絕迹，隱顯兩忘機。天理誰能測，終然何所歸。閑來觀萬物，在處可逍遙。魚為貪鈎得，蛾因赴火焦。碧梧饑鸑鷟，白粒飽鷦鷯。帶索誰家子，行歌復釆樵。望遠雲凝岫，粧餘黛散鈿。縹囊承曉露，翠蓋拂秋煙。嚮慕非葵比，雕零在槿先。才供少頃玩，空廢日高眠。久畏夏暑日，喜逢秋夜天。急雨遇脩竹，涼風摇晚蓮。豈謂敗莎蛩，能繼衰柳蟬。安得九臯禽，清唳一灑然。君子亦保物，保故不保新。筇生蜀部石，貂走陰山塵。善扶巇嶮路，能暖瘦羸身。行坐不可捨，常如睹斯人。萬里幙四垂，一片雲自飛。秪知根抱石，不為天為衣。既來曾無心，卻去寧有機。未能作霖雨，安用帝鄉歸。以身觀萬物，萬物理非遙。馬為乘多瘦，龜因灼苦焦。能言謝鸚鵡，易飽過鷦鷯。伊洛好煙水，愿同漁與樵。葉鬧深如喔，花繁翠似鈿。瀼瀼冷曉露，冪冪蔽晴煙。謝既成番次，開仍有後先。主人凝佇苦，長是廢朝眠。雖老未龍鍾，籬邊菊滿叢。乍涼天氣好，里□正過從。景好身還健，天晴路又乾。小車芳草軟又作穩，處處是清歡。初晴僧閣一凭欄，風物淒涼八月間。欲盡上層嘗腳力，更於高處看人寰。秋深天氣隨宜好，老後心懷只愛閑。為報遠山休歛黛，這般情意久闌珊。萬里秋光入坐明，交情預喜笑相迎。菊花未服重陽過，如待君來泛巨觥。涼風無限清，良月無限明。清明不我捨，長能成歡情。終朝三褫辱，晝日三接榮。榮辱不我預，何復能有驚。天下擊休戚，世間誰擬倫。三朝為宰相，四水作閑人。照破萬古事，收歸一點真。不知緣底事，見我卻慇懃。人生所貴有精神，既有精神卻不淳。弄假象真終是假，將勤補拙總輸勤。因飢得飽飽猶病，為病求安安未真。人誤聖人人不少，聖人無誤世間人。雨霽景自好，秋深天未寒。可能乘興否，夏圃一盤桓。水玲雲疏霜意早，歲華雖晚黃花好。饒教四面遠山圍，奈何一片秋光老。上天生物固無私，聖人餘事人難曉。陳言生活不須矜，自是中才皆可了。八月小春天，小花開且殷。晚來經小雨，遂使小車閑。吾常好樂樂，所樂無害義。樂天四時好，樂地百物備。樂人有美行，樂己能樂事。此數樂之外，更樂微微醉。善惡無他在所存，小人君子此中分。改圖不害為君子，迷復終歸作小人。良藥有功方利病，白珪無玷始稱珍。欲成令器須追琢，過失如何不就新。變化無蹤倏忽間，力迴天地不為難。若教舒展巨靈手，豈止軒騰少華山。六社居民皆履沒，九泉磐石盡飛翻。芻蕘一句能收釆，堯舜之時自可攀。自古大聖人，猶以為難事。而況後世人，豈復便能至。求之不勝難，得之至容易。千人萬人心，一人之心是。三十年交舊，相逢各白頭。海壖曾共飲，洛社又同遊。脫屣風波地，開懷松桂秋。兩眉從此後，應不著閑愁。天加一上寒，我添一重被。不出既往言，不為已甚事。責己重以周，與人不求備。唯是大聖人，能立無過地。雞職在司晨，犬職在守禦。二者皆有功，一歸于報主。我飢亦享食，我寒亦受衣。如何無纖毫，功德補于時。捨我靈龜，觀我朵頤。背義從利，人無遠思。賁于丘園，束帛戔戔。既能圖大，小在其間。犁牛生騂角，老蚌產明珠。人雖欲勿用，山川其捨諸。事固不可知，物亦難其拘。一歸于臆度，義失乎精廳。早極望雨意，病危思藥心。人人當此際，不待勸而深。事到急時觀態度，人于危處露肝脾。深心厚貌平時可，慎勿便言容易知。一語便喜處，千言益怒時。既因言語合，卻為語言離。緣飾近虛襟，虛襟後患深。療飢當用食，救早必須霖。前有億萬年，後有億萬世。中間一百年，做得幾何事。又瓦人之壽，幾人能百歲。如何不喜歡，強自生憔悴。誰將天柱峰，快刀割一半。泉漱痕微漬，雲抱色猶見。權門不能移，富室不能轉。則予何人哉，當閻君之獻。壬子初逢雪，未多仍卻晴。人間都變白，林下不勝清。寒士痛遭恐，窮民惡著驚。盃觴限新法，何故便能傾。崇臺未經慶，瑞雪下雲端。雖地盡成白，而天不甚寒。有年豐可待，盈尺潤難乾。畎畝無忘處，追蹤擊壤歡。清洛接天去，寒雲貼地飛。人於橋上立，詩向雪中歸。同雲漠漠雪霏霏，安樂窩中外看時。初訝後園羅玉樹，卻驚平地璨瑤池。未逢寒食梨花謝，不待春風柳絮飛。酒放半醺簾半卷，此情無使外人知。滿目是瑤琚，貧家遂富如。許觀非許賣，宜慘不宜舒。醇釀裝醺後，重袁造暖餘。肯於人世上，造一作還險較錙銖。正旦四篇詩，緣忻七十期。請觀唐故事，未放晉公歸。養道自安恬，霜毛一任添。且無官責咎，幸免世猜嫌。蓬戶能安分，藜羹固不饜。一般偏好處，曝背向前簷。安樂窩中快活人，閑來四物幸相親。一編詩逸收花月，一部書嚴驚鬼神。一炷香清沖宇泰，一罇酒美湛天真。太平自慶何多也，唯願君王壽萬春。安樂窩中詩一編，自歌自詠自怡然。陶鎔水石閑勳業，銓擇風花靜事權。意去乍乘千里馬，興來初上九重天。忺時更改三兩字，醉後吟哦五七篇。直恐心通雪外月，又疑身是洞中仙。銀河洶湧翻晴浪，玉樹查牙生紫煙。萬物有情皆可狀，百骸無病不能蠲。命題濫被神相助，得句謬為人所傳。肯讓貴家常奏樂，寧慙富室賸收錢。若條此過知何限，因甚臺官獨未言。安樂窩中一部書，號云皇極意何如。春秋禮樂能遺則，父子君臣可廢乎。浩浩羲軒開闢後，巍巍堯舜協和初。炎炎湯武干戈外，恟恟桓文弓劍餘。日月星辰高照耀，皇王帝伯音霸大鋪舒。幾千百主出規制，數億萬年成楷模。治久便憂強跋扈，患深仍念惡驅除。才堪命世有時有，智可濟時無世無。既往盡歸閑指點，未來須俟別支梧。不知造化誰為主，生得許多奇丈夫。安樂窩中一炷香，凌晨焚意豈尋常。禍如許免人須諂，福若待求天可量。且異緇黃徼廟貌，又殊兒女裛衣裳。中孚起信寧煩禱，無妄生災未易禳。虛室清泠都是白，靈臺瑩靜別生光。觀風禦寇心方醉，對景一作境顏淵坐正忘。赤水有珠涵造化，泥丸無物隔青蒼。生為男子仍身健，時遇昌辰更歲穰。日月照臨功自大，君臣庇廕效何長。非又作不徒聞道至於此，金玉誰家不滿堂。安樂窩中酒一罇，非唯養氣又順真。頻頻到口微成醉，拍拍滿懷都是春。何異君臣初際會，又同大地乍綑縵。醺酣情味難名狀，醞釀工夫莫指陳。斟有淺深存燮理，飲無多少寄經綸。鳳凰樓下逍遙客，郊鄏城中自在人。高閣望時花似錦，小車行處草如茵。卷舒萬世興亡手，出入千重雲水身。雨後靜觀山意思，風前閑看月精神。這般事業權衡別，振古英雄一本作豪恐未聞。通衢選地半松筠，元老辭榮向盛辰。多種好花觀物體，每斟醇酒發天真。清朝將相當年事，碧洞神仙今日身。更出新詩二十首，其間字字敵陽春。文章天下稱公器，詩在文章更不疏。到性始知真氣味，入神方見妙工夫。閑將歲月觀消長，靜把乾坤照有無。辭比離騷更溫潤，離騷其奈少寬舒。安樂窩中好打乖，打乖年紀合挨排。重寒盛暑多閉戶，輕暖初涼時出街。風月煎催親筆硯，鶯花引惹傍樽罍。問君何故能如此，秪被才能養不才。平地雖然遠，那知物物新。危樓一百尺，別有萬般春。洛陽花木滿城開，更送東都雙榼來。遂使閑人轉狂亂，奈何紅日又西頹。春在花爭好，春歸花遂殘。好花留不住，好客會亦難。酒既對花飲，花宜把酒看。如何更斟滿，廼盡此時歡。思君君未還，君戀蜀中官。白首雖知倦，清衷宜自寬。花時難得會，蠶市易成歡。莫歎歸休晚，生涯苦未完。薊北更千里，漢唐為極邊。奈何今境土，不復舊山川。虎帳兵家重，雕弓嗣子傳。他年勒功處，無使後燕然。安樂窩中好打乖，自知元沒出人才。老年多病不服藥，少日壯心都已灰。庭草剗除終未盡，檻花擡舉尚難開。輕風吹動半醺酒，此樂直從天外來。