德充於內，物應於外，外內玄合，信若符命而遺。其形骸也。魯有兀者王駙，疏姓王，名馳，魯人也。刖一足日兀。形雖殘兀，而心實虛忘，故冠《德充符》而為篇首也。從之遊者與仲尼相若。注弟子多少敵孔子。疏若，如也。陪從王聆遊行稟學，門人多少如似於仲尼者也。常季問於仲尼曰：王駙，兀者也，從之遊者與夫子中分魯。疏姓常，名季，魯之賢人也。王聆遊行，外忘形骸，內德充實，所以從遊學者，數滿三千，與孔子同徙中分魯國。常季未達真趣，是以生疑。立不教，坐不議，虛而往，實而歸。注各自得而足也。疏弟子雖多，曾無講說，立不教授，坐無議論，請益則虛心而往，得理則實腹而歸。又解：未學無德，亦為虛往之。固有不言之教，無形而心成者邪？注怪其殘形而心乃充足也。夫心之全也，遺身形，忘五藏，忽然獨往，而天下莫能離。疏教授門人，曾不言議。殘兀如是，無復形容，而玄道至德，內心成滿。鈴固有此，眾乃從之也。疏常季怪其殘兀而聚眾極多。欲顯德充之美，故發斯問也。仲尼曰：夫子，聖人也，丘也直後而未往耳。丘將以為師，而況不若丘者乎。疏宣尼呼王聆為夫子，答常季云：王胎是體道聖人也，汝自不識人，所以政疑。丘直為參差在後，未得往事。丘將尊為師傅，諮詢問道，何況晚學之類，不如丘者乎。請益服膺，固其宜矣。奚假魯國。丘將引天下而與從之。注夫神全心具，則體與物冥。與物冥者，天下之所不能遠，奚但一國而已哉。疏奚，何也。何但假藉魯之一邦耶。丘將誘引宇內，稟承盛德，猶恐未盡其道也。常季曰：彼兀者也，而王先生，其與庸亦遠矣。疏王，盛也。庸，常也。先生，孔子也。彼王聆者，是殘兀之人，門徒侍從，於尼父。以斯疑怪，應異常流，與凡常之人固當遠矣。若然者，其用心也獨若之何？疏然，猶如是也。王馳盛德如是，為物所歸，未審運智用心，獨若何衍？常季不委，發此疑也。仲尼曰：死生亦大矣，注人雖曰變，然死生之變，變之大也。注彼與變俱，故死生不變於彼。疏夫山舟潛遁，薪指遷流，雖復萬境皆然，而死生最大。但王馳心冥造物，與變化而遷移，述混人間，將死生而俱往，故變所不能變者也。雖天地覆墜，亦將不與之遺。注斯須之也。疏遺，失也。雖復圓天顛覆，方地墜陷，既冥於安危，故未嘗喪我也。審乎無假，注明性命之固當。而不與物遷，注任物之自遷。疏靈心安審，妙體真元，既與道相應，故不為物所遷變者也。注以化為命，而無怪迂。而守其宗也。注不離至當之極。疏達於分命，冥於外物，唯命唯物，與化俱行，動不乖寂，故怛住其宗本者也。疏方深難悟，更請次疑。仲尼曰：自其異者視之，肝膽楚越也；注恬苦之性殊，則美惡之情背。疏夫物云云，悉歸空寂。倒置之類，妄執是非，於重玄道中，橫起分別。何異乎膽附肝生，本同一體也，楚越迢遞，相去數千，而於一體之中，起數千之異，異見之徒，例皆如是也。自其同者視之，萬物皆一也。注雖所美不同，而同有所美。各美其所美，則萬物一美也；各是其所是，則天下一是也。夫因其所異而異之，則天下莫不異。而浩然大觀者，官天地，府萬物，知異之不足異，故因其所同而同之，則天下莫不皆同；又知同之不足有，故因其所無而無之，則是非美惡，莫不皆無矣。夫是我而非彼，美己而惡人，自中知以下，至于昆蟲，莫不皆然。然此明乎我而不明乎彼者爾。若夫玄通泯合之士，因天下以明天下。天下無日我非也，即明天下之無非；無日彼是也，即明天下之無是。無是無非，混而為一，故能乘變任化，迎物而不摺。疏若夫玄通之士，浩然大觀，二儀萬物，一指一馬；故能忘懷任物，大順群生，然同者見其同，異者見其異，至論眾妙之境，非異亦非同。夫若然者，且不知耳目之所宜。注宜生於不宜者也。無美無惡，則無不宜。無不宜，故忘其宜也。疏耳目之宜，宜於聲色者也。且几情分別，耽滯聲色，故有宜與不宜，可與不可。而王馳混同萬物，冥一死生，豈於根塵之問而懷美惡之見耶。注都忘宜，故無不任也。都任之而不得者，未之有也；無不得而不和者，亦未聞也。故放心於道德之間，蕩然無不當，而曠然無不適也。疏既而混同萬物，不知耳目之宜，故能遊道德之鄉，放任乎至道之境者也。物視其所一而不見其所喪，視喪其足猶遺土也。注體夫極數之妙心，故能無物而不同，無物而不同，則死生變化，無往而非我矣。故生為我時，死為我順；時為我聚，順為我散。聚散雖異，而我皆我之，則生故我耳，未始有得；死亦我也，未始有喪。夫死生之變，猶以為一，既睹其一，則說然無係，玄同彼我，以死生為寤寐，以形骸為逆旅，去生如脫展，斷足如遺土，吾未見足以纓第其心也。疏物視，猶視物也。王馳一於死生，物與彼我。生為我時，不見其得；死為我順，不見其喪；觀視萬物，混而一之。故雖兀足，視之如遺土者也。常季曰：彼為己以其知，注嫌王馳未能忘知而自存。疏彼，王馳也。謂王馳修身修己，猶用心知。嫌其未能忘知而任獨之者也。得其心以其心。注嫌未能遺心而自得。疏嫌王馳不能忘懷任致，猶用心以得心也。夫得心者，無思無慮，忘知忘覺，死灰槁木，泊·爾無情，措之於方寸之間，起之於視聽之表，同二儀之覆載，順三光以照燭，混塵穢而不撓其神，履窮塞而不作其慮，不得為得，而得在於無得，斯得之矣。若以心知之衛而得之者非真得也。得其常心，物何為最之哉？注夫得其常心，平往者也。嫌其不能平往而與物過，常故使物就之。疏最，聚也。若能虛忘平淡，得真常之心者，固當和光匿耀，不殊於俗。豈可獨異於物，使眾歸之者也。仲尼曰：人莫鑒於流水而鑒於止水，注夫止水之致鑒者，非為止以求鑑也。故王馳之聚眾，眾自歸之，豈引物使從己。疏鑒，照也。夫止水所以留鑒者，為其澄清故也；王馳所以聚眾者，為其凝寂故也。止水本無情於鑑物，物自照之；王馳豈有意於招攜，而眾自來歸奏者也。唯止能止眾止。注動而為之，則不能居眾物之止。疏唯，獨也。唯止是水本凝湛，能止是留停生人，眾止是物來臨照。亦猶王馳獨懷虛寂，故能容止群生，由是功能，所以為眾歸聚也。受命於地，唯松相獨也在冬夏青青；注夫松相特稟自然之鍾氣，故能為眾木之傑耳，非能為而得之也。疏几厥草木，皆資厚地。至於稟質堅勁，隆冬不凋者，在松相通年四季，常保青全，受氣自爾，非關指意。王馳聚眾，其義亦然也。受命於天，唯舜獨也正，注言特受自然之正氣者至希也，下首則唯有松相，上首則唯有聖人，故几不正者皆來求正耳。若物皆有青全，則無貴於松相；人各自正，則無羨於大聖而趣之。疏人稟三才，命受蒼昊，圓首方足，其類至多。至如挺氣正真，獨有虞舜。豈由役意，直置自然。王胎合道，其義亦爾。郭注云上首唯有聖人者，但人頭在上，去上則死，木頭在下，去下則死，是以呼人為上首，呼木為下首。故上首食傍首，傍首食下首。下首，草木也，傍首，蟲獸也。幸能正生，以正眾生。注幸自能正耳，非為正以正之。疏受氣上玄，能正生道也，非由用意，幸悉自然，既非正己，復能正物。正己正物，自利之他，內外行圓，名為大聖。虞舜既爾，王馳亦然。而舜受讓人，故為標的也。夫保始之徵，不懼之實。勇士一人，雄入於九軍。將求名而能自要者，而猶若是，注非能遺名而無不任。疏徵，成也，信也。天子六軍，諸侯三軍，故九軍也。或有一人，稟氣勇武，保守善始之心，信成令終之節，內懷不懼之志，外顯雄猛之姿。既而直入九軍，以求名位，尚能伏心要譽，忘死忘生。何況王馳。體道之狀，列在下文也。而況官天地，府萬物，注冥然無不體也。疏綱維二儀日官天地，包藏宇宙日府萬物。夫勇士入軍，直要名位，猶能不顧身命，忘於生死。而況官府兩儀，混同萬物，視死如生，不亦宜乎。直寓六駭，注所謂逆旅。疏寓，寄也。六骸，謂身首四肢也。王聆體一身非實，達萬有皆真，故能混塵穢於俗中，寄精神於形內，直置暫遇而已，豈係之耶。象耳目，注人用耳目，亦用耳目，非須耳目o疏象，似也。和光同塵，似用耳目，非須也。一知之所知，而心未嘗死者乎。注知與變化俱，則無往而不冥，此知之一者也。心與死生順，則無時而非生，此心之未嘗死也。疏一知，智也。所知，境也。能知之智照所知之境，境冥會，能無所差，故知與不知，通而為一。雖復逵理物化，而心未嘗見死者也，豈容有全兀於其問哉。彼且擇日而登假，人則從是也。注以不失會為擇耳，斯人無擇也，任其天行而時動者也。故假借之人，由此而最之耳。疏彼王馳者，豈復簡擇良日而登昇玄道？蓋不然乎，直置虛淡忘懷而會之也。君人無心，止水留鑒，而世間虛假之人，由是而從之也。彼且何肯以物為事乎。注其恬莫故全也。疏唯彼王胎，冥真合道，虛假之物自來歸之，彼且何曾以為己務。申徒嘉，兀者也。而與鄭子產同師於伯昏無人。疏姓申徒，名嘉，鄭之賢人，兀者也。姓公孫，名僑，字子產，鄭之賢大夫也。伯昏無人師者之嘉號也，伯，長也。昏，閤也。德居物長，韜光若閤，洞忘物我，故日伯昏無人。子產申徒，俱學玄道，雖復出處殊隔，而同師伯昏，故寄此三人以彰德充之義也。子產謂申徒嘉曰：我先出則子止，子先出則我止。注羞與刖者並行。疏子產執政當塗，榮華富貴；申徒稟形殘兀，無復容儀。子產雖學伯昏，未能忘遣，猶存寵辱，恥見形殘，故預相檢約，今其叉不並己也。其明日，又與合堂同席而坐。子產謂申徒嘉曰：我先出財子止，子先出則我止。今我將出，子可以止乎，其未邪？注質而問之，欲使鈴不並己。疏子產存榮辱之意，申徒忘貴賤之心，前雖有言，都不采領，所以居則共堂，坐還同席。公孫見其如此，是故質而問之。且子見執政而不違，子齊執政乎？注當以執政自多，故直云子齊執政，便謂足以明其不遜。疏違，避也。夫出處異塗，貴賤殊政。我秉執朝政，便為貴人；汝乃卑賤形殘，應殊敬我。不能遜讓，翻欲齊己也。申徒嘉曰：先生之門，固有執政焉如此哉？注此論德之處，非計位也。疏先生，伯昏也。先生道門，深明眾妙，混同榮辱，齊一死生，定以執政自多，叉如此耶？注笑其矜悅在位，欲處物先。疏汝猶悅愛榮華，矜誇政事，推人於後，欲處物先。意見如斯，何名學道？聞之曰：鑒明則塵垢不止，止則不明也。久與賢人處則無過乎。今子之所取大者，先生也，而猶出言若是，不亦過乎。注事明師而鄙吝之心猶未去，乃真過也。疏鑒，鏡也。夫境明則塵垢不止，止則非明照，亦猶久與賢人居則無過，若有過則非賢哲。今子之所取，可重可大者，先生之道也。而先生之道，退己虛忘，子乃自矜，深乖妙旨，而出言如是，豈非過者乎。子產曰：子既若是矣，注若是形殘。猶與堯爭善，計子之德不足以自反邪？注言不自顧省，而欲輕蔑在位，與有德者並。計子之德，固不足以補形殘之過。疏反，猶復也。言申徒形殘如是而不自知，乃欲將我並驅，可謂與堯爭善。子雖有德，何足言。以德補殘，猶未平復也。申徒嘉曰：自狀其過以不當亡者眾，注多自陳其過狀，以己為不當亡者眾也。不狀其過以不當存者寡。注默然為過，自以為應死者少也。疏夫自顯其狀，推罪於他，謂己無愆，不合當犯，如此之人，世間甚眾。不顯過狀，將罪歸己，謂己之過，不久存生，如此之人，世間寡少。鄭子產奢侈矜伐，於義亦然者也。知不可奈何而安之若命，唯有德者能之。疏若，順也。夫素質形殘，稟之天命，雖有知計，無如之何，唯當安而順之，則所造皆適。自非盛德，其孰能然。遊於羿之殼中。中央者，中地也；然而不中者，命也。注羿，古之善射者。弓矢所及為轂中。夫利害相攻，則天下皆羿也。自不遺身忘知與物同波者，皆遊於羿之般中耳。雖張毅之出，單豹之處，猶未免於中地，則中與不中，唯在命耳。而區區者各有所遇，而不知命之自爾。故免乎弓矢之害者，自以為巧，欣然多己，及至不免，則自恨其謬而志傷神辱，斯未能達命之情者也。夫我之生也，非我之所生也，則一生之內，百年之中，其坐起行止，動靜趣舍，情性知能，几所有者，凡所無、者，几所為者，凡所遇者，皆非我也，理自爾耳。而橫生休戚乎其中，斯又逆自然而失者也。疏羿，堯時善射者也。其矢所及，謂之般中。言羿善射，矢不虛發，般中之地，鈴被殘傷，無問烏獸，罕獲免者。偶然得免，乃關天命，免與不免，非由工拙，自不遺形忘智，皆遊於羿之般中。是知申徒兀足，忽遭羿之一箭；子產形全，中地偶然獲免；既非人事，故不足自多矣。人以其全足笑吾不全足者眾矣，注皆不知命而有斯笑。注見其不知命而怒，斯又不知命也。疏怫然，暴戾之心也。人不知天命，妄計虧全，況己形好，嗤彼之兀，如此之人，其流甚眾。忿其無知，怫然暴怒，瞋忿他人，斯又未知命也。而適先生之所，則廢然而反。注見至人之知命遺形，故廢向者之怒而復常。疏在伯昏之所，稟不言之教，則廢向者之怒而復於常性也。注不知先生洗我以善道故邪？我為能自反邪？斯自忘形而遣累。疏既適師門，入於虛室，廢棄忿怒，反復尋常。不知師以善水洗滌我心？為是我之性情自反復？進退尋責，莫測所由。斯又忘於學心，遣其係累。吾與夫子遊十九年矣，而未嘗知吾兀者也。注忘形故也。疏我與伯昏遊於道德，故能窮陰陽之妙要，極至理之精微。既其遣智忘形，豈覺我之殘兀。今子與我遊於形骸之內，而子索我於形骸之外，不亦過乎。注形骸外矣，其德內也，今子與我德遊耳，非與我形交也，而索我外好，豈不過哉。疏郭注云：形骸外矣，其德內也。今子與我德遊耳，非與我形交也，而索我外好，豈不過也。此注意更不勞別釋也。子產蹴然改容更貌曰：子無乃稱。注己吾則厭其多言也。疏蹴然，驚慚貌也。子產未能忘懷遣欲，多在物先。既被識嫌，方懷驚悚，『改矜誇之貌，更醜惡之容，悟知己至，不用稱說者也。魯有兀者叔山無趾，踵見仲尼。注踵，頻也。疏叔山，字也。踵，頻也。殘兀之人，居於魯國，雖遭刖足，猶有學心，所以接踵頗來，尋師訪道。既無足趾，因以為其名也。仲尼曰：子不謹，前既犯患若是矣。雖今來，何及矣。疏子之修身，不能饉慎，犯於憲綱，前已遭官，息難艱辛，形殘若此。今來請益，何所逮耶。無趾曰：吾唯不知務而輕用吾身，吾是以亡足。注人之生也，理自生矣，直莫之為而任其自生，斯重其身而知務者也。若乃忘其自生，饉而矜之，斯輕用其身而不知務也，故五藏相攻於內而手足殘傷於外也。今吾來也，猶有尊足者存，注刖一足未足以虧其德，明夫形骸者逆旅也。吾是以務全之也。注去其矜饉，任其自生，斯務全也。疏無趾交遊恭謹，重德輕身，唯歌務借聲名，不知務全生道，所以觸犯憲章，遭斯殘兀。形雖虧損，其德猶存，是故頻煩追討，務全道德。以德比形，故言尊足者存。存者，在也。夫天無不覆，地無不載，注天不為覆，故能常覆；地不為載，故能常載。使天地而為覆載，則有時而息矣；使舟能沉而為人浮，則有時而沒矣。故物為焉則未足以終其生也。吾以夫子為天地，安知夫子之猶若是也。注責其不謹，不及天地也。疏夫天地亭毒，覆載無偏，而聖人德合二儀，固當弘普不棄，寧知夫子尚不拾形殘？善救之心，豈其如是也？孔子曰：丘則陋矣。疏仲尼所陳，不過聖邊；無趾請學，務其全生。答淺問深，足成鄙陋也。夫子胡不入乎，請講以所聞。無趾出。注聞所聞而出，全其無為也。疏夫子，無趾也。胡，何也。仲尼自覺鄙陋，情實多慚，故屈無趾，今其入室，語說所聞方內之道。既而連廬久處，芻狗再陳，無趾惡聞，故默然而出也。孔子曰：弟子勉之。夫無趾，兀者也，猶務學以復補前行之惡，而況全德之人乎。注全德者生便忘生。疏勉，聶厲也。夫無趾殘兀，尚全生，補其虧殘，悔其前行。況賢人君子，形德兩全，便忘死生，德充於內者也。門人之類，宜勗之焉。無趾語老聘曰：孔丘之於至人，其未邪？彼何賓賓以學子為？注怪其方復學於老恥。疏賓賓，恭動貌也。夫玄德之人，窮理極妙，忘言絕學，率性生知。而仲尼執滯文字，專行聖進，賓賓勤敬，問禮老君。以汝格量，故知其未如至人也，學子何為者也？彼且薪以識詭幻怪之名聞，不知至人之以是為己栓桔邪？注夫無心者，人學亦學。然古之學者為己，今之學者為人，其弊也遂至乎為人之所為矣。夫師人以自得者，率其常然者也；舍己效人而逐物於外者，求乎非常之名者也。夫非常之名，乃常之所生也。故學者非為幻怪也，幻怪之生叉由於學；禮者非為華藻也，而華藻之興鈴由於禮。斯叉然之理，至人之所無奈何，故以為己之桂桔。疏薪，求也。詼詭，猶奇譎也。在手日桂，在足日桔，即今之租械也。彼之仲尼，行於聖進，所學奇譎怪異之事，唯求虛妄幻化之名。不知方外體道至人，用此聲教為己物鎖也。老聰曰：胡不直使彼以死生為一條，以可不可為一貫者，解其栓桔，可乎？注欲以直理冥之，冀其無進。疏無趾前見仲尼談講之日，何不使孔丘忘於仁義，混同生死，齊一是非？條貫既融，則是帝之縣解，豈非釋其物鎖，解其扭械也。無趾曰：天刑之，安可解。注今仲尼非不冥也。顧自然之理，行則影從，言則響隨。夫順物則名進斯立，而順物者非為名也。非為名則至矣，而終不免乎名，則孰能解之哉。故名者影響也，影響者形聲之桂桔也。明斯理也，則名進可遺；名述可遺，則尚彼可絕；尚彼可絕，則性命可全矣。疏仲尼憲章文武，祖迷堯舜，刪《詩》《書》，定禮樂，窮陳蔡，圍商周，執於仁義，遭斯戮恥。亦猶行則影從，言則響隨，自然之勢，鈴至之宜也。是以陳迸既興，疵釁斯起，欲不困弊，其可得乎。故天然刑戮，不可解也。魯哀公問於仲尼曰；衛有惡人焉，曰一及駙它。注惡，醜也。疏惡，醜也。言衛國有人，形容醜陋，內德充滿，為俗所歸。而哀聆是醜貌，因以為名。丈夫與之處者，思而不能去也。婦人見之，請於父母曰與為人妻寧為夫子妾者，十數而未止也。疏妻者，齊也，言其位齊於夫。妾者，接也，適可接事君子。哀馳才全德滿，為物歸依，大順群生，物忘其醜。遂使丈夫與同處，戀仰不能拾去；婦人美其才德，競請為其勝妾。十數未止，明其慕義者多；不為人妻，彰其道能感物也。未嘗有聞其唱者也，常和人而已矣。疏滅逵匿端，謙居物後，直置應和而已，未嘗誘引先唱。無君人之位以濟乎人之死，注明物不由權勢而往。疏夫人君者，鈴能赦過宥罪，恤死護生。恥它窮為匹夫，位非南面，無權無勢，可以濟人。明其懷人不由威力。無聚祿以望人之腹。注明非求食而往。疏夫儲積倉庫，招迎士眾歸奏，本希飽腹。而貽它既無聚祿，何以政人。明其慕義非由食往也。又以惡駭天下，注明不以形美故往。疏恥它容形，異常鄙陋，論其醜惡，驚駭天下，明其聚眾，非由色往。和而不唱，注非招而政之。疏譬幽谷之響，直而無心，既不以言說招擔，非由先物而唱者也。知不出乎四域，注不役思於分外。疏域，分也。志心遣智，率性任真，未曾役思運懷，綠於四方分外也。且而雌雄合乎前。注夫才全者與物無害，故入獸不亂群，入鳥不亂行，而為萬物之林藪。疏雌雄，禽獸之類也。夫才全之士，與物同波，人無害物之心，物無畏人之慮，故鳥與獸且群聚於前也。是必有異乎人者也。疏一無權勢，二無利祿，三無色貌，四無言說，五無知慮。夫聚集人物，叉不從然，今馳它為眾歸依，不由前之五事，以此而驗，固異於常人者也。寡人召而觀之，果以惡駭天下。與寡人處，不至以月數，而寡人有意乎其為人也；注未經月已覺其有遠處。疏既聞有異，故命召看之。形容醜陋，果驚駭於天下。共其同處，不過二旬，觀其為人，察其意趣，心神凝淡，以覺深遠也。不至乎期年，而寡人信之。國無宰，寡人傳國焉。注委之以國政。疏日月既久，漬鍊彌深，是以共處一年，情相委信。而國無良宰，治道未弘，庶屈賢人，傳於國政者也。悶然而後應，注寵辱不足以驚其神。疏悶然而後應，不覺之容，亦是虛淡之貌。既無情於利祿，豈有意於榮華，故何彼世人，問然而應之也。氾若而辭。注人辭亦辭。疏氾若者，是無的當不係之貌也。雖無驚於寵辱，亦乃同塵以遜讓，故氾然常人辭亦辭也。寡人醜乎，卒授之國。無幾何也，去寡人而行，寡人卹焉若有亡也，若無與樂是國也。是何人者也？疏愧，惹也。卒，終也。幾何，俄頃也。卹，憂也。寡人是五等之謙稱也。既見良人，氾然虛淡，中心愧醜，戀慕殷動，終欲與之國政，屈為卿輔。俄頃之間，逃遁而去，喪失賢宰，實懷憂卹，情之恍惚，若有遺亡，雖君魯邦，魯無歡樂。來喜去憂，感動如此，何人何衛，一至於斯？仲尼曰：丘也嘗使於楚矣，適見豚子食於其死母者，注食乳也。少焉胸若皆棄之而走。不見己焉爾，不得類焉爾。注夫生者以才德為類，死而才德去矣，故生者以失類而走也。故含德之厚者，比於赤子，無往而不為之赤子也。則天下莫之害，斯得類而明己故也。情苟類焉，則雖形不與同而物無害心；情類苟亡，雖則形同母子而不足以固其志矣。疏哀公陳己心述以問孔子，孔子以豚子為譬，以答哀公：丘曾領門徒，遊行楚地，適見豚子飲其死母之乳，昀目之頃，少時之間，棄其死母，皆散而走。不見己類，所以為然。故郭注云，生者以才德為類，死而才德去矣，故生者以失類而走也。以況哀公素無才德，非是己類，棄拾而去。馳它才德既全，於赤子，物之親愛，固是其宜矣。所愛其母者，非愛其形也，愛使其形者也。注使形者，才德也。疏郭注云，使形者才德也。而才德者，精神也。豚子愛母，愛其精神；民之慕君，慕其才德者也。戰而死者，其人之葬也不以嬰資；注嬰者，武所資也。戰而死者無武也，嬰將安施。注所愛屨者，為足故耳。皆無其本矣。注嬰屨者以足武為本。疏嬰者，武飾之具，武王為之，或云周公作也。其形似方扇，飾車兩邊。軍將行師，陷陣而死，及其葬日，不用嬰資。是知嬰者武之所資，屨者足之所使用；形者神之所使；無足屨無所用，無武則嬰無所資，無神則形無所愛。然嬰屨峽足武為本，形貌以才德為原，二者無本，故並無用也。為天子之諸御，不爪萬，不穿耳；注全其形也。取妻者止於外，不得復使。注恐傷其形。疏夫帝王官闈，揀擇御女，穿耳萬爪，恐傷其形。匹夫娶妻，惇於外務，使役驅馳，慮虧其色。比重舉譬以況全才也。形全猶足以為爾，注探擇濱御及燕爾新昏，本以形好為意者也。故形之全也，猶以降至尊之情，回貞女之操也。而況全德之人乎。注德全而物愛之，宜矣。疏爾，然也。夫形之全具，尚能降真人，感貞女，而況德全乎。此合譬也。故郭注云，德全而物愛之，宜矣哉。今哀貽它未言而信，無功而親，使人授己國，唯恐其不受也，是必才全而德不形者也。疏夫親由績彰，信藉言顯。今馳它未至吉說而己遭委信，本無功績而付託實親，遂使魯侯虛襟授其朝政，卑己遜讓，唯恐不受。如是之人，鈴當才智全具而推功於物，故德不形見之也。疏前雖標舉，於義未彰，故發此疑，庶希後答。仲尼曰：死生存亡，窮達貧富，賢與不肖毀譽，飢渴寒暑，是事之變，命之行也；注其理固當，不可逃也。故人之生也，非誤生也；生之所有，常有吉也。天地雖大，萬物雖多，然吾之所遇適在於是，則雖天地神明，國家聖賢，絕力至知而弗能違也。故凡所不遇，弗能遇也，其所遇，弗能不遇也；所不為，弗能為也，其所為，弗能不為也；故付之而自當矣。疏夫二儀雖大，萬物雖多，人生所遇，適在於是。故前之八對，並是事物之變化，天命之流行，而留之不停，推之不去，安排任化。所遇所適。自非德充之士，其孰能然。此則仲尼答哀公才全之義。日夜相代乎前，注夫命行事變，不合晝夜，推之不去，留之不停。故才全者，隨所遇而任之。而知不能規乎其始者也。注夫始非知之所規，而故非情之所留。是以知命之鈴行，事之鈴變者，豈於終規始，在新戀故哉？雖有至知而弗能規也。逝者之往，吾奈之何哉。疏夫命行事變，其速如馳；代謝遷流，不合晝夜。一前一後，反覆循環，雖有至知，不能測度，豈復在新戀故，在終規始哉？蓋不然也。唯當隨變任化，則無往而不逍遙也。故不足以滑和，注苟知性命之固當，則雖死生窮達，千變萬化，淡然自若而和理在身矣。疏滑，亂也。雖復事變命遷，而隨形任化，淡然自若，不亂於中和之道也。不可入於靈府。注靈府者，精神之宅也。夫至足者，不以憂息經神，若皮外而過去。疏靈府者，精神之宅，所謂心也。經寒涉暑，治亂，千變萬化，與物俱往，未當巢意，豈復關心耶。使之和豫，通而不失於兌；注苟使和性不滑，靈府閒豫，則雖涉乎至變，不失其兌然也。疏兌，褊悅也。體窮通，達生死，遂使所遇和樂，中心逸豫，經涉夷險，兌然自得，不失其適悅也。使日夜無卻，注泯然常任之。疏那，問也。馳它流轉，日夜不停，心心相係，亦無問斷也。而與物為春，注留群生之所賴也。疏慈照有生，恩霑動植，與物弁惠，事等青春。是接而生時乎心者也。注順四時而俱化。疏是者，指斥以前事也。才全之人，接濟群品，生長萬物，應赴順時，無心之心，逗機而照者也。是之謂才全。疏總結以前，是才全之義也。疏已領才全，未悟德不形義。更相發問，庶聞後旨也。曰：平者，水停之盛也。注天下之平，莫盛於停水也。疏停，止也。而天下均平，莫盛於止水。故上文云人莫鑒於流水而叉鑒於止水。此舉為譬，以彰德不形義故也。其可以為法也，注無情至平，故天下取正焉。內保之而外不蕩也。注內保其明，外無情偽，玄鑒洞照，與物無私，故能全其平而行其法也。疏夫水性澄清，鑒照於物，大匠雖巧，非水不平。故能保守其明而不波蕩者，可以軌轍工人，洞鑒妍醜也。故下文云水平中準，大匠取則焉。況至人冥真合道，和光和物，模楷蒼生，動而常寂，故云內保之而外不蕩者也。德者，成和之脩也。注事得以成，物得以和，謂之德也。疏夫成於庶事，和於萬物者，非盛德孰能之哉。爻也先須脩身立行，後始可成事和物。之德以和而我不喪者，方可以謂之德也。德不形者，物不能離也。注無事不成，無物不和，此德之不形也。是以天下樂推而不厭。疏夫明齊日月而歸明於昧，功伴造化而歸功於物者，此德之不形也。是以含德之厚，比於赤子，天下樂推而不厭，斯而不離之者也。哀公異日以告閔子曰：始也吾以南面而君天下，執民之紀而憂其死，吾自以為至通矣心今吾聞至人之言，恐吾無其實，輕用吾身而亡其國。吾與孔丘，非君臣也，德友而已矣。注聞德充之風者，雖復哀公，猶欲遺形骸，忘貴賤也。疏姓閔，名損，字子騫，宣尼門人，在四科之數，甚有孝德，魯人也。異日，猶它日也。南面，君位也。初始未悟，矜於魯君，執持綱紀，憂於兆庶，養育教誨，恐其夭死。用斯治衍，為至美至通。今聞尼父言談，且陳才德之義，魯侯悟解，方覺前非。至通憂死之言，更成虛幻；執紀南面之大，都無完錄；於是廖肢體，黜聰明，遺尊卑，忘爵位，觀魯邦若蝸角，視己形如隙影，友仲尼以全道德，禮司寇以異君臣。故知莊老之談，其風清遠，德充之美，一至於斯。閩歧支離無脤說衛靈公，靈公悅之；而視全人，其脰肩肩。甕瓷太瘦說齊桓公，桓公悅之；而視全人，其脰肩肩。注偏情一往，則醜者更好而好者更醜也。疏闡，曲也，謂孿曲全腫而行。脤，脣也，謂支體坼裂，偃償殘病，復無脣也。瓷，盆也。脰，頸也。肩肩，細小貌也。而支離殘病，企踵而行；瘤瘓之病，大如盆甕。此二人者，窮天地之陋，而俱能忘形建德，體道談玄。遂使齊衛兩君，欽風愛悅，美其盛德，不覺病醜，顧視全人之頸，翻小而似肩肩之者。故德有所長而形有所忘，注其德長於順物，則物忘其醜；長於逆物，則物忘其好。疏大瘦支離，道德長遠，遂使齊侯衛主，忘其形惡。人不忘其所忘而忘其所不忘，此謂誠忘。注生則愛之，死則棄之。故德者，世之所不忘也；形者，理之所不存也。故夫忘形者，非忘也；不忘形而忘德者，乃誠忘也。疏誠，實也。所忘，形不忘，德也；忘形易忘德難也，故謂形為所忘，德為不忘也。不忘形而忘德者，此乃真實忘。斯德不形之義也。故聖人有所遊，注遊於自得之場，放之而無不至者，才德全也。疏物我雙遣，形德兩忘，故放任乎變化之場，遨遊於至虛之域也。而知為孽，約為膠，德為接，工為商。注此四者自然相生，其理已具。疏夫至人道邁三清而神遊六合，故蘊智以救妖孽，約束以檢散心，樹德以接蒼生，工巧以利群品。此之四事，凡類有之，大聖慈救，同塵順物也。聖人不謀，惡用知？不斷，惡用膠？無喪，惡用德？不貨，惡用商？注自然已具。故聖人無所用其己也。疏惡，何也。至人不妖孽謀護，何用智惠？不散亂彫斯，何用膠固？本不喪道，用德何為？不貴難得之貨，無勞商賈。衹為和光和物，是故有之者也。四者，天齋也。天齋者，天食也。注言自然而稟之。疏常，食也。食，察也。天，自然也。以前四事，蒼生有之，稟自天然，各率其性，聖人順之，故無所用己也。既受食於天，又惡用人。注疏稟之自然，其理己足。則雖沉思以免難，或明戒以避禍，物無妄然，皆天地之會，至理所趣。鈴自思之，非我思也；叉自不思，非我不思也。或思而免之，或思而不免，或不思而免之，或不思而不免。凡此皆非我也，又奚為哉？任之而自至也。疏稟之自然，各有定分。何須分外添足人情。違天任人，故至悔者也。有人之形，注視其形貌若人。無人之情。注掘若槁木之技。疏聖人同塵在世，有生處之形害；體道虛忘，無是非之情慮。有人之形，故群於人，注類聚群分，自然之道。疏和光混迸，群聚世間。此解有人之形。無人之情，故是非不得於身。注無情，故付之於物也。疏譬彼靈真，絕無性識；既忘物我，何有是非。此解無人之情故也。眇乎小哉，所以屬於人也。注形貌若人。疏屬，係也。進閔罵恪，形係人群，與物不殊，故稱眇小也。此結有人之形耳。警乎大哉，獨成其天。注無情，故浩然無不任。無不任者，有情之所未能也，故無情而獨成天也。疏警，高大貌也。警然大教，萬境都忘，智德高深，凝照宏遠。故欺美大人，獨成自然之至。此結無人之情也。疏前文云，有人之形，無人之情。惠施引此語來質疑。莊子所言人者，鈴固無情慮乎？然莊惠二賢，並道心方外，故常察而為論端。莊子曰：然。疏然，如是也。許其所問，故答云然。惠子曰：人而無情，何以謂之人？疏若無性智，何名為人？此是惠施進責之辭，問於莊子。莊子曰：道與之貌，天與之形，惡得不謂之人？注人之生也，非情之所生也；生之所知，豈情之所知哉？故有情於為離曠而弗能也，然離曠以無情而聰明矣；有情於為賢聖而弗能也，然賢聖以無情而賢聖矣。豈直賢聖絕遠而離曠難慕哉？雖下愚聾瞽及雞嗚狗吠，豈有情於為之亦終不能也。不問遠之與近，雖去己一分，顏孔之際，終莫之得也。是以關之萬物，反取諸身，耳目不能以易任成功，手足不能以代司政業。故嬰兒之始生也，不以目求乳，不以耳向明，不以足操物，不以手求行。豈百骸無定司，形貌無素主，而專由情以制之哉。疏惡，何也？虛通之道，為之相貌；自然之理，也遺其形質。形貌具有，何得不謂之人？且形之將貌，蓋亦不殊。道與自然，互其文耳。欲顯明斯義，故重言之也。惠子曰：既謂之人，惡得無情？注未解形貌之非情也。疏既名為人，理懷情慮。若無情矣，何得謂之人？此是惠施未解形貌之非情。莊子曰：是非吾所謂情也。注以是非為情，則無是無非無好無惡者，雖有形貌，直是人耳，情將安寄。疏吾所言情者，是非彼我好惡憎嫌等也。若無是無非，雖有形貌，直是人耳，情將安寄。吾所謂無情者，言人之不以好惡內傷其身，注任當而直前者，非情也。疏莊子所謂無情者，非木石其懷也，止言不以好惡綠慮分外，遂成性而內理其身者也。亦何則？蘊虛照之智，無情之情也。常因自然而不益生也。注止於當也。疏因任自然之理，以此為常；止於所稟之涯，不知生分。惠子曰：不益生，何以有其身？注未明生之自生，理之自足。疏若不資益生道，何得有此身乎？未解生之自生，理之自足者也。莊子曰：道與之貌，天與之形，注生理已自足於形貌之中，但任之則身存。疏道與形貌，生理已足，但當任之，無勞措意也。無以好惡內傷其身。注夫好惡之情，非所以益生，祇足以傷身，以其生之有分也。疏還將益以酬後問也。今子外乎子之神，勞乎子之精，倚樹而吟，據槁梧而暝。注夫神不休於性分之內，則外矣；精不止於自生之極，則勞矣。故行則倚樹而吟，坐則據梧而睡，言有情者之自困也。疏槁梧，夾漆几也。惠子未遣荃蹄，耽常荃理，疏外神識，勞苦精靈，故行則倚樹而吟詠，坐則隱几而談說，是以形勞心倦，疲怠而暝者也。天選子之形，子以堅白嗚。注言凡子所為，外神勞精，倚樹據梧，且吟且睡，此世之所謂情也。而云天選，明夫情者非情之所生，而況他哉。故雖萬物萬形，云為趣舍，皆在無情中來，又何用情於其問哉。疏選，授也。嗚，言說也。自然之道，授與汝形，夭壽妍醜，其理已定，無勞措意，分外益生。而子稟性聰明，辮析明理，執持己德，炫耀眾人。亦何異乎公孫龍作《白馬論》，云白馬非馬，堅守斯論，以此自多。信有其言而無其實，能伏眾人之口，不能伏眾人之心。今子分外誇談，即是斯之類也。