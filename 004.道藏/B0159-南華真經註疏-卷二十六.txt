徐無鬼因女商見魏武侯，疏姓徐，字無鬼，隱者也。姓女，名商，魏之宰臣。武侯，文侯之子，畢萬八世孫也。無鬼欲箴規武侯，故假宰臣以見之。武侯勞之曰：先生病矣。苦於山林之勞，故乃肯見於寡人。疏久處山林，勤苦貧病，忽能降志，混逵俗中，中心欣悅，有慰勞也。徐無鬼曰：我則勞於君，君有何勞於我。君將盈嗜欲，長好惡，則性命之情病矣；君將黜嗜欲，學好惡，則耳目病矣。注嗜欲好惡，內外無可。疏黜，廢退也。學，引卻也。君若嗜欲盈滿，好惡長進，則性命精靈困病也；君屏點嗜故，學去好惡，既不稱適，故耳目病矣。是故我將慰勞於君，君有何暇能勞於我也。我將勞君，君有何勞於我。疏此重結前義。武侯超然不對。注不悅其言。疏超，恨也。既不稱情，故長然不答。少焉，徐無鬼曰：嘗語君，吾相狗也。疏既覺武侯悵然不悅，試語狗馬，庶愜其心。下之質執飽而止，是狸德也，［疏執守情志，唯責飽食，此之形質，德比狐狸，下品之狗。中之質若視日，疏意氣高遠，望如視日，體質如則，中品狗也。上之質若亡其一。疏不身也。神氣定審，若喪其身，上品之狗也。吾相狗，又不若吾相馬也。疏狗有三品，馬有數階，而相狗之能，不若相馬。武侯庸鄙，故以此逗機，冀其歡悅，庶幾歸正。吾相馬，直者中繩，疏謂馬前齒。曲者中鉤，疏謂馬項也。方者中矩，疏謂馬頭也。圓者中規，疏謂馬眼也。是國馬也，疏合上之相，是謂諸侯之國上品馬也。而未若天下馬也。天下馬有成材，疏村德素成，不待於習，斯乃宇內上馬，天王所馭也。若卹若失，若喪其一，疏眼自顧視，既似憂虞，琥足緩疏，又如奔佚，觀其神彩，若忘己身，如此之村，天子馬也。若是者，超軼絕塵，不知其所。疏軼，過也。馳走迅速，超過群馬，疾若迅風，塵埃遠隔，既非教習，故不知所由也。武侯大悅而笑。注夫真人之言何遜哉？唯物所好之可也。疏語當其機，故笑而歡悅。徐無鬼出，女商曰：先生獨何以說吾君乎？疏議事已了，辭而出。女商怪君歡笑，是以咨問無鬼也。吾所以說吾君者，橫說之則以《詩》《書》《橙》《樂》從，說之則以《金板》《六強》，疏《詩》《書》《禮》《樂》，六經。《金板》《六技》，《周書》篇名也，或言秘識也。一本有作韜字者，隨字讀之，云是太公兵法，謂文武虎豹龍犬《六技》也。橫，遠也；縱，近也。武侯好武而惡文，放以兵法為縱，六經為橫也。奉事而大有功者不可為數，而吾君未嘗啟齒。注是直樂鎢以鍾鼓耳，故愁。今先生何以說吾君，使吾君悅若此乎？疏奉事武侯，盡於忠節，或獻替可否，功績克彰，如此之徒，不可稱數，而我君未嘗開口而微笑。今子有何衍，遂使五。君歡說如此邪？徐無鬼曰：吾直告之吾相狗馬耳。疏夫藥無貴餞，瘉疾則良，故直告犬馬，更無他說。疏直置如是告狗馬乎？怪其衍淺，故有斯問。曰：子不聞夫越之流人乎？去國數日，見其所知而喜；注各思其本性之所好。疏去國迢遞，有流放之人，或犯憲綱，或遭苛政。辭鄉甫爾，始經數日，忽逢知識，喜慰何疑。此起譬也。去國旬月，見所嘗見於國中者喜；疏日月稍久，思鄉漸深，雖非相識，而國中曾見故人，見之而歡也。及期年也，見似人者而喜矣；不亦去人滋久，思人滋深乎？注各得其所好則無思，無思則忘其所以喜也。疏去國周年，所適漸遠，故見似鄉里人而歡喜矣。豈非離家漸遠而思戀滋深乎？以況武侯性好犬馬，久不聞政事，等離鄉之人，忽聞談笑。夫逃虛空者，華曹柱乎鼴鼬之逕，跟位其空，聞人足音堂然而喜矣。又況乎昆弟親戚之警飲其側者乎。注得所至樂，則大悅也。疏柱，塞也。跟食人也。堂，行聲也。夫時遭暴亂，運屬飢荒，逃避波迸，於虛園宅，唯有草蘆野草，柱塞門庭，狙狠組鼬，蹊徑斯在，若於堂宇人位，虛廣間然。當爾之際，思鄉滋甚，忽聞他人行聲，猶自欣悅，況乎兄弟親春聲欽言笑者乎。此重起譬也。久矣夫莫以真人之言警飲吾君之側乎。注所以未嘗啟齒也。夫真人之言所以得吾君，性也；始得之而喜，久得之則忘。疏武侯思聞犬馬，其日固久，譬彼流人，方滋逃客，羈弊既淹，實懷鄉春。今乃以真人《六經》之說，太公兵法之談，聲紋其側，非所宜也。此合前諭也。徐無鬼見武侯，武侯曰：先生居山林，食芋栗，厭蔥韭，以賓寡人，久矣夫。今老邪？其欲干酒肉之味邪？其寡人亦有社稷之福邪？疏干，求也。久處山林，飧食蔬果，年事衰老，勞若厭倦，豈不欲求於滋味以養頹齡乎？庶稟德以謀固宗廟。徐無鬼曰：無鬼生於貧賤，未嘗敢飲食君之酒肉，將來勞君也。疏生涯貧賤，安於山藪，豈欲責於飲食以自養哉？蓋不然乎。將勞君也。君曰：何哉，奚勞寡人？疏奚，何也。問其所以也。曰：勞君之神與形。疏食欲無厭，形勞神倦，故慰之耳。疏問其所言，有何意謂。徐無鬼曰：天地之養也一，注不以為君而恣之無極。疏夫天地兩儀，亭毒群品，物於資養，周普無偏，不以為君恣其奢侈。此並是無鬼勞君之辭。登高不可以為長，居下不可以為短。君獨為萬乘之主，以苦一國之民，以養耳目鼻口，注如此，違天地之平也。疏登高位為君子，不可樂之以為長；居卑下為百姓，不可苦之以為短。而獨誇萬乘之威，苦此一國黎庶，責色聲香味，以恣耳目鼻口，既違天地之意，竊為公不取焉。夫神者不自許也。注物與之耳。疏許，與也。夫聖主神人，物我平等，鈴不多責滋味而自與焉。夫神者，好和而惡姦；注與物共者，和也；私自許者，姦也。疏夫神聖之人，好與物和同而惡姦私者。夫姦，病也，故勞之。唯君所病之，何也？疏夫姦者私通，於理為病。君獨有病，其困如何？武侯曰：欲見先生久矣。吾欲愛民而為義偃兵，其可乎？疏欲行愛養之仁而為裁非之義，脩於文教，偃息兵戈，如斯治國，未知可不也？徐無鬼曰：不可。愛民，害民之始也；注愛民之逵，為民所尚。尚之為愛，愛已偽也。為義偃兵，造兵之本也；注為義則名彰，名彰則競興，競興則喪其真矣。父子君臣，懷情相欺，雖欲偃兵，其可得乎。疏夫偏愛之仁，裁非之義，偃武之功，脩文之事，迸既彰矣，物斯徇焉，害民造兵，自此始也。君自此為之，則殆不成。注從無為為之乃成耳。疏自，從也。殆，近也。從此以為，必殆廖敗無為之本，故近不成也。凡成美，惡器也；注美成於前，則偽生於後，故成美者乃惡器也。疏夫善善之事，成之於前，美逵既彰，物則趨競，故為惡之器具也。君雖為仁義，幾且偽哉。注民將以偽斷之耳，未肯為真也。疏幾，近也。仁義述顯，物皆喪真，故近偽本也。形固造形，注也義有形，固偽形鈴作。疏仁義二塗，並有形述，故前進既依，後形又造。成固有伐，注成則顯也。疏夫功名成者，鈴招爭競，故有征伐。變固外戰。注失其常然。疏夫造作刑法而變更易常者，物鈴害之，故致外敵，事多爭戰。君亦必無盛鶴列於麗譙之問，注鶴列，陳兵也。麗譙，高樓也。無徒驥於錙壇之宮，注步兵日徒。但不當為義愛民耳，亦無為盛兵走馬。疏鶴列，陳兵也，言陳設兵馬，如鶴之行列也。麗譙，高樓也。言其華麗譙曉也。錙壇，官名也。君但勿起心偃兵為義，亦無勞盛陳兵卒於高樓之下，徒驥馬官苑之問。無藏逆於得，注得中有逆則失耳。疏莫包藏逆心而苟於得。無以巧勝人，注守其朴而朴各有所能則平。疏大巧若拙，各敦樸素，莫以機心爭勝於人。無以謀勝人，注率其真知而知各有所長則均。疏忘心遣慮，率其直知，勿以謀模勝捷於物。無以戰勝人。注以道應物，物服而無勝名。疏先為清淡，以道服人，勿以兵戰取勝於物。夫殺人之士民，兼人之土地，以養吾私與吾神者，其戰不知孰善？勝之惡乎在？注不知以何為善，則雖克非己勝。疏夫應天順人，而或滅凶珍逆者，雖亡國戮人而不失百姓之歡心也。若使誅殺人民，兼土并地，而意在責取，私養其身及悅其心者，雖復戰克前敵，善勝於人，不知此勝於何處在，善且在誰邊也。君若勿已矣，脩胸中之誠，以應天地之情而勿櫻。注若未能已，則莫若脩己之誠。疏誠，實也。櫻，擾也。事不得止，應須治國，若脩心中之實，應二儀之生殺，無勞作法櫻擾黎民。夫民死已脫矣，君將惡乎用夫偃兵哉。注甲兵無所陳，非偃也。疏大順天地，施化無心，民以勝殘，免脫傷死，何勞措意作法偃兵邪。黃帝將見大院乎具茨之山，疏黃帝，軒轅也。大魄，大道廣大而魄然空寂也。亦言大魄，古之至人也。具茨，山名也。在滎陽密縣界，亦名泰魄山。黃帝聖人，久冥至理，方欲寄尋玄道，故託逵具茨。方明為御，昌寓膠乘，張若謂朋前馬，昆閤滑稽後車；疏方明滑稽等，皆是人名。在右為縿，在左為御。前馬，馬前為導也。後車，車後為從也。至於襄城之野二七聖皆迷，無所問塗。注聖者名也；名生而物迷矣，雖欲之乎大魄，其可得乎。疏塗，道也。今汝州有襄城縣，在泰魄山南，即黃帝訪道之所也。自黃帝已上至于滑稽，總有七聖也。注云，聖者名也，名生而物迷矣，雖欲之乎大魄，其可得乎。此注得之，今子重釋也。適遇牧馬童子，問塗焉，疏牧馬童子，得道人也。牧馬日牧。適爾而值牧童，因問道之所在。曰：若知具茨之山乎？曰：然。疏若，汝也。然，猶是也。問山之處所，答云我知。若知大魄之所存乎？曰：然。疏存，在也。又問道之所在，答云知處。黃帝曰：異哉小童。非徒知具茨之山，又知大陳之所存。請問為天下。疏帝驚異牧童知道所在，因問緝理區宇，其法如何。小童曰：夫為天下者，亦若此而已矣，又奚事焉。注各自若則無事矣，無事乃可以為天下也。疏異，何也。若，如也。夫欲脩為天下，亦如治理身，身既無為，物有何事。故《老經》云，我無為而民自化。予少而自遊於六合之內，予適有督病，有長者教予曰：若乘日之車而遊於襄城之野。注日出而遊，日入而息。疏六合之內，謂囂塵之裹也。瞽病，謂風眩冒亂也。言我少遊至道之境，棲心塵垢之外，而有眩病，未能體真。幸聖人教我脩道，晝作夜息，乘日遨游，以此安居而逍遙處世。本有作車字者，謂乘日新以變化。今予病少痊，予又且復遊於六合之外。夫為天下亦若此而已。予又奚事焉。注夫為天下，莫過自放任，自放任矣，物亦奚櫻焉。故我無為而民自化。疏痊，除也。虛妄之病，久已痊除，任染而游心物外，治身治國，豈有異乎。物我混伺，故無事也。黃帝曰：夫為天下者，則誠非吾子之事。注事由民作。雖然，請問為天下。注令民自得，鈴有道也。疏夫牧養蒼生，實非聖人務。理雖如此，猶請示以要言。小童辭。疏無所說也。黃帝又問。疏殷勤請小童也。小童曰：夫為天下者，亦奚以異乎牧馬者哉。亦去其害馬者而已矣。注馬以過分為害。疏害馬者，謂分外之事也。夫治身莫先守分，故牧馬之衍，可以養民。問既殷勤，聊為此答。黃帝再拜稽首，稱天師而退。注師夫天然而去其過分，則大魄至也。疏頓悟聖言，故身心愛敬，退其分外，至乎大魄，合乎天然之道，其在吾師乎。知士無思慮之變則不樂，疏世屬艱危，時逢禍變，知謀之士，思而慮之，如其不然，則不樂也。辯士無談說之序則不樂，疏辮類縣河，辭同炙輾，無談說端故，則不歡樂。察士無凌評之事則不樂，疏機警之士，明察之人，若不容主客問訊，辭鋒凌橾，則不樂也。皆囿於物者也。注不能自得於內而樂物於外，故可囿也。故各以所樂囿之，則萬物不召而自來，非彊之也。疏此數人者，各有偏滯，未達大方，並囿域於物也。招世之士興朝，疏推薦忠良，招致人物之士，可以與於朝廷也。中民之士榮官，疏治理四民，甚龍折中，斯人精幹局分，可以榮官。筋力之士矜難，疏英髦壯士，有力如虎，時逢底難，務於濟世也。勇敢之士奮患，疏武勇之士，果央之人，奮發雄豪，滌除禍息。兵革之士樂戰，疏情好干戈，志存鋒刃，如此之士，樂於征戰。枯槁之士宿名，疏食寡衣褐，形容頗頰，留心寢宿，唯在聲名也。法律之士廣治，疏刑法之士，留情格條，懲惡勸善，其治大也。禮教之士敬容，疏節文之禮，矜敬容貌。仁義之士貴際。注士之不同若此，故當之者不可易其方。疏世有述遭，時逢際會，則施行仁義以著名勳際會也。農夫無草萊之事則不比，商賈無市井之事則不比。注能同則事同，所以比。疏比，和樂。古者因井為市，故謂之市井也。若乖本務，情鈴不和也。庶人有旦暮之業則勸，注業得其志故勸。疏眾庶之人各有事，旦暮稱情，故自勉勵。百工有器械之巧則壯。注事非其巧則惰。疏壯，盛也。百工功巧，各有器械，能順其情，事斯盛矣。錢財不積則貪者憂，注物得所嗜而樂也。權勢不尤則夸者悲。疏尤，甚也。夫責競之人，爻聚財以適性；矜誇之士，假權勢以娛心；事苟乖情，則憂悲斯生矣。勢物之徒樂變，注權勢生於事變。疏夫禍起則權勢尤，故以勢陵物之徒樂禍變也。遭時有所用，不能無為也。注凡此諸士，用各有時，時用則不能自已也。苟不遭時，則雖欲自用，其可得乎。故貴賤無常也。疏以前諸士，遭遇時命，情隨事遷，故不無為也。此皆順比於歲，不物於易者也，注士之所能，各有其極，若四時之不可易耳。故當其時物，順其倫次，則各有用矣。是以順歲則時序，易性則不物，物而不物，非毀如何。疏比，次第也。夫士之所行，能有長短，用拾隨時，成有次第，方之歲叔炎凍，不易於物。不物，猶不易於物者也。馳其形性，漕之萬物，終身不反，悲夫。注不守一家之能，而之夫萬方以要時利，故有匐匍而歸者，所以悲也。疏馳驚身心，潛伏前境，至乎沒命，不知反歸，頑愚若此，深可悲欺也已矣。莊子曰：射者非前期而中，謂之善射，天下皆羿也，可乎？注不期而中，謂誤中者也，非善射也。若謂謬中為善射，是則天下皆可謂之羿，可乎？言不可也。疏期，謂準的也。夫射無期準而誤中一物，即謂之善射者，若以此為善射，可乎？惠子曰：可。疏謂宇內皆羿也。莊子曰：天下非有公是也，而各是其所是，天下皆堯也，可乎？注若謂摻中者羿也，則私自是者亦可謂堯矣。莊子以此明妄中者非羿而自是者非堯。疏各私其是，故無公是也。而唐堯聖人，對桀為是。若各是其所是，則皆聖人，可乎？言不可。惠子曰：可。疏言各是其是，天下盡堯，有斯理，而惠施滯辨，有言無實。莊子曰：然則儒墨楊秉四，與夫子為五，果孰是邪？注若皆堯也，則五子何為復相非乎？疏儒，姓鄭，名緩。墨，名翟也。楊，名朱。秉者，公孫龍字也。此四子者，並聰明過物，蓋世雄辨，添惠施為五，各相是非，未知次定用誰為是。若天下皆堯，何為五復相非乎？或者若魯遽者邪？其弟子曰：我得夫子之道矣，吾能冬爨鼎而夏造冰矣。疏姓魯，名遽，周初人。云冬取千年燥灰以擁火，須央出火，可以爨鼎；盛夏以瓦瓶盛水，湯中煮之，縣瓶井中，須臾成冰也。而迷惑之俗，自是非徒，與魯無異也。魯遽曰：是直以陽召陽，以陰召陰，非吾所謂道也。疏千年灰陽也，火又陽也，此是以陽召陽；井中陰也，水又陰也，此是以陰召陰。魯遽此言非其弟子也。吾示子乎吾道。於是為之調瑟，廢一於堂，廢一於室，鼓宮宮動，鼓角角動，音律同矣。注俱亦以陽召陽而橫自以為是。疏廢，置也。置一瑟於堂中，置一瑟於室內，鼓堂中官角，室內弦應而動，斯乃五音六律聲同故也，猶是以陽召陽也。夫或改調一弦，於五音無當也，注隨調而改。疏堂中改調一弦，則室內音無復應動，當為律不同故也。鼓之，二十五絃皆動，注無聲則無以相動，有聲則非同不應。今改此一絃而二十五弦皆改，其以急緩為調也。疏應唯宮角而已密，二十五弦俱動，聲律同者悉應動也。未始異於聲，而音之君已。注魯遽以此夸其弟子，然亦以同應同耳，未為獨能其事也。疏聲律之外，曾更有異術。雖復應動不同，總以五音為其君主而已。既無他衛，何足以自夸。注五子各私所見而是其所是，然亦無異於魯遽之夸其弟子，未能相出也。疏惠子之言，各私其是，務夸陵物，不異魯遽，故云若是。惠子曰：今夫儒墨楊秉，且方與我以辯，相拂以辭，相鎮以聲，而未始吾非也，則奚若矣？注未始吾非者，各自是也。惠子便欲以此為至。莊子曰：齊人鏑子於宋者，其命閽也不以完，注投之異國，使門者守之，出便與手不保其全。此齊人之不慈也，然亦自以為是，故為之。疏閽，守門人也。齊之人棄蹢其子於宋，仍命以此，不亦我是？其求鉼鍾也以束縛，注乃反以愛鍾器為是，束縛，恐其破傷。其求唐子也而未始出域，有遺類矣。注唐，失也。失亡其子，而不能遠索，遺其氣類，而亦未始自非。人之自是，有斯謬矣。疏鈃，小鍾也。唐，亡失也。求覓亡子，不偶境域；束縛鈃鍾，恐其損壞；賤子貴器為不慈，遺其氣類，亦言我是。夫楚人寄而蹢閽者，注俱寄止而不能自投於高地也。夜半於無人之時而與舟人鬭，未始離於岑而足以造於怨也。注岑，岸也。夜半獨上人船，未離岸已共人鬭。言齊楚二人所行若此，而未嘗自以為非，今五子自是，豈異斯哉。疏楚郢之人，因子客寄，近于江濱之側，投蹢守門之家。夜半無人之時，輒入他人舟上，而船未離岑，已共舟人鬭打，不懷恩德，更造怨辭，愚猥如斯，亦云我是。惠子之徒，此之類也。岑，岸也。莊子送葬，過惠子之墓，顧謂從者曰：郢人堊漫，其鼻端若蠅翼，使匠石斲之。匠石運斤成風，聽而斲之，注暝目恣手。疏郢，楚都也。《漢書·揚雄傳》作郢，乃因。郢人，謂泥畫之人也，堊者，白善土也。漫，汙也。莊生送親知之葬，過惠子之墓，緬懷疇昔，仍起斯譬。暝目恣手，聽聲而斲，運斤之妙，遂成風聲。若蠅翼者，言其神妙也。盡堊而鼻不傷，郢人立不失容。宋元君聞之，召匠石曰：嘗試為寡人為之。疏去堊漫而鼻無傷損，郢人立傍，容貌不失。元君聞其神妙，嘗試召而為之。匠石曰：臣則嘗能斲之。雖然，臣之質死久矣。自夫子之死也，吾無以為質矣，吾無與言之矣。注非夫不動之質，忘言之對，則雖至言妙斬而無所用之。疏質，對也。匠石雖巧，必須不動之質；莊子雖賢，猶藉忘言之對。蓋知惠子之亡，莊子喪偶，故匠人輟成風之妙響，莊子息濠上之微言。管仲有病，桓公問之，曰：仲父之病病矣，可不謂云，至於大病，則寡人惡乎屬國而可？疏管仲，姓管，名仲，字夷吾，齊相也，是鮑叔牙之友人。桓公尊之，號曰仲父。桓公，即小白也，一匡天下，九合諸侯而為霸主者，管仲之力也。病病者，言是病極重也，大病者，至死也。既將屬纊，故臨問之，仲父死後，屬付國政，與誰為可也。管仲曰：公誰欲與？公曰：鮑叔牙。疏問：國政欲與誰？答曰：與鮑叔也。曰：不可。其為人絮廉善士也，其於不已若者不比之，又一聞人之過，終身不忘。使之治國，上且鉤乎君，下且逆乎民。其得罪於君也，將弗久矣。疏姓鮑，字叔牙，貞廉清絮善人也。而事猥之人，不如己者，不比數之，一聞人之過，至死不忘。率性廉直，不堪宰輔，上以忠直鉤束於君，下以清明逆忤百姓，不能和混，故君必罪之。管仲賢人，通鑒於物，恐危社稷，慮害叔牙，故不舉之也。公曰：然則孰可？對曰：勿已，則隰朋可。其為人也，上忘而下畔，注高而不亢。疏姓隰，名朋，齊賢人也。叛，猶望也。混高卑，一榮辱，故己為卿輔，能遺富貴之尊；下撫黎元，須忘阜隸之賤。事不得止，用之可也。愧不若黃帝而哀不己若者。注故無棄人。疏不及己者，但懷哀悲，輔弼齊侯，期於淳樸，心之所愧，不逮軒轅也。以德分人謂之聖，以財分人謂之賢。疏聖人以道德拯物，賢人以財貨濟人也。以賢臨人，未有得人者也；以賢下人，未有不得人者也。其於國有不聞也，其於家有不見也。勿已，則隰朋可。疏運智明察，臨於百姓，逆性物情。叔牙治國則不問物之小瑕，治家則不見人之過。勿已則隰朋可，總結以前義。吳王浮于江，登乎狙之山。眾狙見之，恂然棄而走，逃於深蓁。有一狙焉，委蛇攫●，見巧乎王。王射之，敏給注敏，疾也。給，續括也。疏狙，領猴也。山多獼猴，故謂之狙山也。恂，怖懼也。蓁，棘叢也。委蛇，從容也。攫●，騰擲也。敏給，猶速也。吳王浮江，邀遊眺望，眾狙恂懼，走避深棘。獨一老狙，恃便敖王，王既怪怒。急速射之。搏捷矢。注捷，速也。矢往雖速而狙猶搏之。疏搏，接也。捷，速也。矢，箭也。箭往雖速，狙皆接之，其敏捷也如此。王命相者趨射之，狙執死。疏命，召也。相，助也，謂王之左右也。王既自射不中，乃召左右亂趨射之，於是狙抱樹而死。王顧謂其友顏不疑曰：之狙也，伐其巧恃其便以敖予，以至此殛也。戒之哉。嗟乎，無以汝色驕人哉。疏姓顏，字不疑，王之友也。殛，死也。予，我也。狙矜伐勁巧，恃賴方便，傲慢於王，遂遭死殛。嗟此狡獸，可以戒人，勿淫聲色，驕豪於世。顏不疑歸而師董梧以鋤其色，去樂辭顯，三年而國人稱之。注稱其忘巧遺色而任夫素朴。疏姓董，名梧，吳之賢人也。鋤，除去也。既奉王教，於是退歸，悔過自新，師於有道，除其美色，去其聲樂，重素朴，辭榮華，脩德三年，國人稱其賢善。南伯子景隱几而坐，仰天而噓。疏猶是《齊物》中南郭子綦也。其隱几等義，並具解《內篇》。顏成子入見曰：夫子，物之尤也。形固可使若槁骸，心固可使若死灰乎？疏顏成，子綦門人也。尤，甚也。每仰歎先生忘物之甚，必固形同槁骸，心若死灰。慕德殷勤，有此嗟詠也。曰：吾嘗居山穴之口矣。當是時也，田禾一睹我，而齊國之眾三賀之。注以得見子綦為榮。疏山穴，齊南山也。田禾，齊王姓名。子綦隱居山穴，德音遐振，齊主暫睹，以見為榮，所以一國之人三度慶賀也。我必先之，彼故知之；我必賣之，彼故寶之。疏我聲名在先，故使物知我；我便是賣於名聲，故田禾見而則之。若我而不有之，彼惡得而知之？若我而不賣之，彼惡得而鬻之？疏若我韜光晦迹，不有聲名，彼之世人何得知我？我若名價不貴，彼何得見而則之？只為不能滅迹匿端，故為物之所鬻常之。嗟乎。我悲人之自喪者，疏喪，猶亡失也。子綦悲歎世人，拾己慕他，喪失其道。吾又悲夫悲人者，疏夫道無得喪而物有悲樂，故悲人之自喪者亦可悲也。吾又悲夫悲人之悲者，其後而日遠矣。注子綦知夫為之不足以救彼而適足以傷我，故以不悲悲之，則其悲稍去，而泊然無心，枯槁其形，所以為日遠矣。疏夫玄道沖虛，無喪無樂，是以悲人自喪及悲者，雖復前後悲深淺稱異，咸未偕道，故亦可悲。悲而又悲，遣之又遣，教既彰矣，玄玄之理斯著，與眾妙相符，故曰而深遠矣。仲尼之楚，楚王觴之，孫叔放執爵而立，市南宜僚受酒而祭曰：古之人乎。於此言已。注古之言者，必於會同。疏觴，酒器之總名，謂以酒燕之也。爵亦酒器，受一升。古人欲飲，必先祭其，宜僚瀝酒祭，故祝聖人，願與孔子於此言論也。曰：丘也聞不言之言矣，未之嘗言，注聖人無言，其所言者，百姓之言耳，故曰不言之言。苟以言為不言，則雖言出於口。故為未之嘗言。於此乎言之。注今將於此言於無言。疏夫理而教不言矣，教而理未之嘗言也。是以聖人妙體斯趣，故終曰言而未嘗言也。孔子應宜僚之請，故於此亦言於無言矣。市南宜僚弄丸而兩家之難解，孫叔敖甘寢秉羽而郢人投兵。注此二子息訟以默，澹泊自若，而兵難自解。疏姓熊，字宜僚，楚之賢人，亦是勇士沉默者也。居於市南，因號曰市南子焉。楚白公勝欲因作亂，將殺令尹子西。司馬子綦言熊宜勇士也，若得，敵五百人，遂遣使屈之。宜僚正上下弄丸而戲，不與使者言。使因以劍乘之，宜僚曾不驚懼，既不從命，亦不言他。白公不得宜僚，反事不成，故曰兩家難解。姓孫，字叔敖，楚之令尹，甚有贊德者也。郢，楚都也。投，息也。叔敖蘊籍實知，高枕而逍遙，會理忘言，執羽扇而自得，遂使敵國不侵，折衝千里之外，楚人無事，修文德，息其武略。彰二子有此功能，故可與仲尼晤言，贊揚玄道也。丘願有喙三尺。注苟所言非己，則雖終身言，故為未嘗言耳。是以有喙三尺，未足稱長，凡人閉口，未是不言。疏喙，口也。苟其言當，即此無言。假余喙長三尺，與閉口何異，故願有之也。彼之謂不道之道，注彼，謂二子。疏彼，謂所詮之理。不道而道，言非道非不道也。此之謂不言之辯，注此，謂仲尼。疏此，謂能詮之教。不言而言，非言非不言也。子玄乃云此謂仲尼，斯注粗淺，失之遠矣。夫不道不言，斯乃探微索隱，窮理盡性，豈二子之所能邪。若以甘寢弄丸而稱息訟以默者，此則默語縣隔，丘何得有喙三尺乎？故不可也。又此一章，盛談玄極，觀其文勢，不關孫熊明矣。故德總乎道之所一。注道之所容者雖無方，然總其大歸，莫過於自得，故一也。而言休乎知之所不知，至矣。注言出其分，非至如何。疏天至道之境，重玄之域，聖心所不能知，神口所不能辨，若以言知索真，失之遠矣。故德之所總，言之所然者，在於至妙之一道也。道之所一者，德不能同也；注各自得耳，非相同也，而道一也。疏夫一道虛玄，州曾無涯量，而德有上下，誰不能周備也。本有作同字者，言德有優劣，未能同道也。此解前道之所一也。知之所不能知者，辯不能舉也；注非其外，故不能舉。疏夫知者玄道，所謂妙絕名言，故非辮說所能勝舉也。此解前知之所不知也。名若儒墨而凶矣。注夫儒墨欲同所不能同，舉所不能舉，故凶。疏夫執是競非，而名同儒墨者，凶禍斯及矣。故海不辭東流，大之至也；注明受之無所辭，所以成大。疏百川競注，東流不息，而巨海容納，曾不辭憚。此據東海為言，亦宏博之至也已。聖人并包天地，澤及天下，而不知其誰氏。注汎然都任。疏前舉海為諭，此下合譬也。聖人德合二儀，故并包天地；仁覃無外，故澤及天下；成而不處，故不知誰為；推功於人，故莫識其氏族矣。是故生無爵，注有而無之。死無謐，注謚所以名功，功不在己，故雖謚而非己有。疏夫人處世，生有名位，死定謚號，所以表其實也。聖人生既以功推物故死亦無可謚也。實不聚，注令萬物各知足。疏縱有財德，悉分散於人也。名不立，注功非己為，故名歸於物。疏夫名以名實，實既不聚，故名將安寄也。此之謂大人。注若為而有之，財小矣。疏總結以前。忘於名謚之士，可謂大德之人。狗不以善吠為良，人不以善言為賢，注賢出於性，非言所為。疏善，喜好也。夫犬不必吠，賢人豈復多言。而況為大乎。注大人愈不可為而得。疏夫好言為賢，猶自不可，況惑心取拾於大乎。夫為大不足以為大，而況為德乎。注唯自然乃德耳。疏愛心宏博謂之大，冥符玄道謂之德。夫有心求大，於理尚乖，況有情為德，固不可也。夫大備矣，莫若天地，然奚求焉，而大備矣。注天地大備，非求之也。疏備，具足也。夫二儀覆載，亭毒無心，四敘周行，生成庶品，蓋何術焉，而萬物必備。知大備者，無求，無失，無棄，不以物易己也。注知其自備者，不拾己而求物，故無求無失無棄也。疏夫體弘自然之理而萬物素備者，故能於物我之際淡然忘懷，是以無取無拾，無失無喪，無證無得，而不以物境易奪己心也。反己而不窮，注反守我理，我理自通。疏只為弘備，故契於至理。既而反本還原，會己身之妙極而無窮竟者也。循古而不摩，注順常性而自至耳，非摩拭。疏循，順也。順於物性，無心改作，豈復摩飾而矜之。大人之誠。注不為而自得，故曰誠。疏誠，實也。夫反本還原，因循萬物者，斯乃大聖之人自實之德也。子綦有八子，陳諸前，召九方歅曰：為我相吾子，孰為祥？疏子綦，楚司馬子綦也。陳，行列也。諸，於也。九方，姓也；歅名也。孰，誰也。祥，善也。九方歅，善相者也。陳列諸子于庭前，命方歅令相之，八子之中，誰為吉善。九方歅曰：梱也為祥。疏梱，子名也。言八子之中，梱最祥善也。疏瞿然，驚喜貌。聞子吉祥，故容貌驚喜，問其祥善貌相如何。曰：梱也將與國君同食以終其身。子綦索然出涕曰：吾子何為以至於是極也。疏索然，涕出貌。方歅識見淺近，以食肉為祥，子綦鑒深玄妙，知其非吉，故憫其凶極，悲而出涕。九方歅曰：夫與國君同食，澤及三族，而況父母乎。今夫子聞之而泣，是禦福也。子則祥矣，父則不祥。疏三族，謂父母族也，妻族也。禦，拒行也。夫共國君食，尊榮富貴，恩被三族，何但二親。子享吉祥，父翻涕泣，斯乃禦福德也。子綦曰：歅，汝何足以識之，而梱祥邪？盡於酒肉，入於鼻口矣，而何足以知其所自來？疏自，從也。方歅小巫，識鑒不遠，相梱祥者，不過酒肉味入於鼻口。方歅道術，理盡於斯，詎知酒肉由來，從何而至。吾未嘗為牧而將生於奧，未嘗好田而鶉生於宎，若勿怪，何邪？注夫所以怪，出於不意故也。疏牂，羊也。奧，西南隅未地，羊位也；牂，東南隅辰地也，辰為鶉位；故言牂生也。夫羊須牧養，鶉因畋獵，若祿藉功著，然後可致富貴。今梱而功行未聞，而與國君同食，何異乎無牧而忽有羊，不田而獲鶉也。非牧非田，怪如何也。吾所與吾子遊者，游於天地。注不有所為。吾與之邀樂於天，吾與之邀食於地；注隨所遇於天地耳。邀；遇也。疏邀，遇也。天地，無心也。子綦體道，虛忘順物，自足於性分之內，敖游乎天地之間，所造皆適，不待歡娛，所通斯食，豈資厚味邪。吾不與之為事，不與之為謀，不與之為怪；注怪，異也。循常任性，脫然自爾。疏忘物，故不為事；忘智，故不為謀；循常，故不為怪。吾與之乘天地之誠而不以物與之相攖，注斯不為也。疏誠，實也。乘二儀之實道，順萬物以逍遙，故不與物更相攖擾。吾與之一委蛇而不與之為事所宜。注斯順耳，無擇也。疏委蛇，猶縱任也。心境不二，從容任物，事既非事，何宜便之可為乎。今也然有世俗之償焉。注夫有功於物，物乃報之。吾不為功而償之，何也？疏夫報功賞德者，世俗務也。苟體道任物，不立功名，何須功之償哉。凡有怪徵者，必有怪行，殆乎，非我與吾子之罪，幾天與之也。注今無怪行而有怪徵，故知其天命也。疏殆，危也。幾，近也。夫有怪異之行者，必怪異之徵祥也。今吾子未有怪行而有怪徵，必遭殆者，斯乃近是天降之災，非吾子之罪。吾是以泣也。注夫為而然者，勿為則已矣。不為而自至，則不可奈何也，故泣之。疏罪若由人，庶其修改，既關天命，是以泣也。無幾何而使梱之於燕，盜得之於道，全而鬻之則難，不若刖之則易，注全恐其逃，故不如刖之易售也。疏無幾何，謂俄頃間也。楚使捆聘燕，途道之上，為賊所得，略梱為奴。而全形賣之，恐其逃竄，故難防禦，則刖足，不慮其逃，故易售。於是乎刖而鬻之於齊，適當渠公之街然身食肉而終。疏渠公，齊之富人，為街正。梱之既遭刖足，賣與齊國富商之家，代主當街，終身肉食也。字又作術者，云：渠公，屠人也，賣梱在屠家，共主行宰殺之術，終身食肉也。齧缺遇許由，曰：子將奚之？疏齧缺逢遇許由，仍問欲何之適。曰：將逃堯。疏答曰：將欲逃避帝堯。疏問其何意。曰：夫堯，畜畜然仁，吾恐其為天下笑。後世其人與人相食與。注仁者爭尚之原故也。疏畜畜，盛行貌也。成行偏愛之仁，乖於淳和之德，恐宇內喪道之士猶甚澆季，將來逐迹，百姓飢荒，倉廩既虛，民必相食，是以逃也。夫民，不難聚也；愛之則親，利之則至，譽之則勸，致其所惡則散。疏夫民，撫愛則親，利益則至來，譽贊則相勸勉，與所惡則眾離散，故黔首聚散，蓋不難也。愛利出乎仁義，捐仁義者寡，利仁義者眾。夫仁義之行，唯且無誠，注仁義既行，將偽以為之。疏夫利益蒼生，愛育羣品，立功聚眾，莫先仁義。而履仁蹈義，捐率於中者少，託於聖迹以規名利者多，是故行仁義者，矯性偽情，無誠實者也。且假夫禽貪者器。註仁義可見，則夫貧者將假斯器以獲其志。疏器，聖迹也。且貪於名利，險於禽獸者，必假夫仁義為其器者也。是以一人之斷制利天下，註若夫仁義各出其情，則其斷制不止乎一人。疏榮利之徒，負於仁義，恣其●●●●●●●●毒，斷制天下。向無聖迹，豈得然乎。譬之猶一覕也。註覕，割也。萬物，萬形而以一劑割之，則有傷也。疏覕，割也。若以一人制服天下，譬猶一刀割於萬物，其於損傷彼此多矣。夫堯知賢人之利天下也，而不知其賊天下也，夫唯外乎賢者知之矢。註外賢則賢不偽。疏夫賢聖之跡，為利一時，萬代之後，必生賊害，唯能忘外賢聖者其知之妙也。有暖姝者，有濡需者，有卷婁者。疏此略摽，下解釋。所謂暖姝者，學一先生之言，則暖暖姝姝而私自悅也，自以為足矣，而未知未始有物也，註意盡形教，豈知我之獨化於玄冥之境哉。疏暖姝，自許之貌也。小見之人，學問寡薄，自悅足，謂窮微極妙，豈知所學未有一物可稱也，是以謂暖姝者，此言結前也。是以謂暖姝者也。濡需者，豕蝨是也，擇疏鬣自以為廣宮大囿，奎蹄曲隈，乳間股腳，自以為安室利處，不知屠者之一旦鼓臂布草操煙火，而己與豕俱焦也。疏濡需，矜夸之貌也。豕，猪也。言蝨寄豬體上，擇疏長之毛鬣，將為廣大宮室苑囿。蹄腳奎限之所，股腳乳旁之間，用為溫暖利便。豈知屠人忽操湯火，攘臂布草而殺之乎。即己與家俱焦斕者也。諭流俗寡識之人，耽好情欲，與豕蝨濡需喜歎無異也。此以域進，此以域退，疏域，境界也。蝨則逐豕而有亡，人則隨境而榮樂，故謂之域進退也。此其所謂濡需者也。註非夫通變邈世之才而偷安乎一時之利者，皆豕蝨者也。疏此結也。卷婁者，舜也。羊肉不慕蟻，蟻慕羊肉，羊肉羶也。舜有羶行，百性悅之，疏卷婁者，謂背項俛曲，俯前攣卷而偃僂也。羊肉羶腥，無心慕蟻，蟻聞而歸之。舜有仁行，不慕百姓，百姓悅之。故羊肉比舜，蟻况百姓。故三徙成都，至鄧之墟而十有萬家。疏舜避丹朱，又不願眾聚，故三度逃走，移徙避之，百姓慕德，從者十萬，所居之處，自成都邑。至鄧墟，地名也。堯聞舜之賢，舉之童土之地，曰冀得其來之澤。疏地無草木曰童土。堯聞舜有賢聖之德，妻以娥皇女英，舉以自代，讓其天下。居不毛土，歷試艱難，望鄰境承儀，蒼生蒙澤。舜舉乎童土之地，年齒長矣，聰明衰矣，而不得休歸，所謂卷婁者也。注聖人之形，不異凡人，故耳目之用衰也，至於精神，則始終常全耳。若少則未成，及長而衰，則聖人之聖曾不崇朝，可乎？疏既登九五，威跨萬乘，慜念蒼生，憂怜凡庶，於是年齒長老，耳目衰竭，無由休息，豈得歸寧。偃僂孿卷，形勞神倦，所謂巷婁者也。是以神人惡眾至，注眾自至耳，非好而致也。疏三徙遠之，以惡也。眾至則不比，不比則不利也。注明舜之所以有天下，蓋於不得已耳，豈比而利之。疏比，和也。夫眾聚則不和，不和則不利於我也。故無所甚親，無所甚疏，抱德煬和以順天下，此謂真人。疏煬，溫也。夫不測神人，親疏一觀，抱守溫和，可謂真聖。於蟻棄知，於魚得計，於羊棄意。注於民則蒙澤，於舜則形勞。疏不慕羊肉之仁，故於蟻棄智也；不為羶行教物，故於羊棄意也；既遺仁義，合乎至道，不濡沬，相忘於江湖，故魚得計。此斥虞舜羶行，故及斯言也。以目視目，以耳聽耳，以心復心。注此三者，未能無其耳目心意也。疏夫視目之所見，聽耳之所聞，復心之所知，不逐物於分外而知止其分內者，其真人之道也。若然者，其平也繩，注未能去繩而自平。疏繩無心而正物，聖忘懷而平等。其變也循。注未能絕迹而玄會。疏循，順也。處世和光，千變萬化，大順蒼生，曾不逆寡。古之真人，以天待之，注居無事以待事，事斯得。疏如上所解，即是玄古真人，用自然之道，虛其心以待物。不以人入天。注以有事求無事，事愈荒。疏不用人事取拾，亂於天然之智。古之真人，得之也生，失之也死；得之也死，失之也生。注死生得失，各隨其所居耳，於生為得，於死或復為失，未始有常也。疏夫處生而言，即以生為得；若據死而語，便以生為喪。死生既其無定，得失的在誰邊？噫，未可知也。是以混死生，一得喪，故謂之真人矣。藥也其實，堇也，桔梗也，雞壅也，豕零也，是時為帝者也，何可勝言。注當其所須則無賤，非其時則無貴，貴賤有時，誰能常也。疏菫，烏頭也，治風痺。桔梗治心腹血。雞壅即雞頭草也，服延年。豕零，豬苓根也，似豬卯，治渴病。此並賤藥也。帝，君王也。夫藥無貴賤，瘉病則良，藥病相當，故便為君主。乃至目視耳聽，手捉心知，用有行藏，時有興廢。故時之所賢者為君，才不應世者為臣，此事必然，故何可言盡也。勾踐也以甲楯三千棲於會稽。疏勾踐，越王也。會稽，山名也。越為吳軍所殘，窘迫退走，棲息於會稽山上也。唯種也能知亡之所以存，唯種也不知其身之所以愁。疏種，越大夫名。其時勾踐大敗，兵唯三千，走上會稽山，亡滅非遠，而種密謀深智，亡時可在，當時矯與吳和，後二十二年而滅吳矣。夫狡兔死，良狗烹，敵國滅，忠臣亡，數其然也。平吳之後，范蠡去越而遊乎江海，變名易姓，韜光晦迹，即陶朱公是也。大夫種不去，為勾踐所誅，但知國亡而可以存，不知愁身之必死也。字亦有作種者，隨字讀之。故曰：鴉目有所適，鶴經有所節，解之也悲。注各適一時之用，不能靡所不可，則有時而失，有時而失，故有時而悲矣。解，去也。疏鴟目晝闇而夜開，則適夜不適晝；鶴經稟分而長，則能長不能短。枝節如此，故解去則悲，亦猶種闇於謀身，長於存國也。故曰，風之過河也有損焉，日之過河也有損焉。注有形者自然相與為累，唯外乎形者磨之而不磷。注風日是氣，河有形質。凡有形氣者，未能無累也。而風吹日累，必有損傷，恃源而往，所以不覺。亦猶吳得越之後，謀臣必恃其功勳，以無後慮遭戮。是知物相利相必相為害也。謂只風與日相與守河，而河以為未始其攖也，注實已損矣而不自覺。恃源而往者矣。注所以不覺，非不損也，恃源往也。疏恃，賴也。攖，損也。風之與日，相與守河，於河攖損而不知覺，恃其源流。故水之守土也審，影之守人也審，物之守物也審。注無意則止於分，所以為審。疏審，安定也。夫水非土則不安，影無人則不見，物無造物則不立，故三者相守而自以為固。而新故不住，存亡不停，昨日之物，於今已化，山舟潛遁，昧者不知，斯之義也。故目之於明也殆，耳之於聰也殆，心之於殉也殆。注有意則無崖，故殆。疏殉，遂也。夫視目所見，聽耳所聞，任心所逐，若目求離朱之明，耳索師曠之聰，心逐無崖之知，欲不危殆，其可得乎。凡能其於府也殆，殆之成也不給改。注所以貴其無能而任其天然。疏夫運分別之智，出於藏府而自伐能者，必致危亡也。故雖有成功，不還周給而改悔矣。禍之長也玆萃，注萃，聚也。苟不能忘知，則禍之長也多端矣。疏滋，多也。萃，聚也。役於藏府，自顯其能，故凶災禍患，增長而多聚之也。其反也緣功，注反守其性，則其功不作而成。疏自伐己能而反招禍敗者，緣於功成不退故也。其果也待久。注欲速則不果。疏夫誠意成功，次定矜伐。有待之心，其日固久。而人以為己寶，不亦悲乎。注己寶，謂有其知能。疏流徙之人，心處愚暗，寶貴己能，成功而處，執滯如是。甚可悲傷。故有亡國戮民無已，注皆有其身之禍。疏貪土地為己有大寶，取之無道，國破家亡，殘害黎元無數，無窮已也。不知問是也。注不知問禍之所由，由乎有心，而修心以救禍也。疏世有明人，是為龜鏡。不知問禍敗所由，唯惡貧賤，愚之至也。故足之於地也踐，雖踐，恃其所不蹍而後善博也；疏踐，蹍，俱履蹈也。夫足之能行，必履於地，仍賴不踐之土而後得行，若無餘地，則無由安善而致博遠也。此舉譬也。人之於知也少，雖少，恃其所不知而後知之所謂也。注夫忘天地，遺萬物，然後蜩翼可得而知也，況欲知天之所謂，而可以不無其心哉。疏知有明暗，能有少多，各止其分，則物逍遙。是以地藉不踐而得行，心賴不知而能照。所以處寂養恬，天然之理，故《老經》云，有之以為利，無之以為用，此合諭也。知大一，知大陰，知大目，知大均，知大方，知大信，知大定，至矣。疏此略摽能知七大之者，可謂造極。自此以下歷解義。大一通之，注道也。疏一是陽數。大一，天也。能通生萬物，故曰通。大陰解之，注用其分內，則萬事無滯也。疏大陰，地也，無心運載而無分解，物形之也。大目視之，注用萬物之自見，亦大目也。疏各視其所見謂大目。大均緣之，注因其本性，今各自得，則大均也。疏緣，順也。大順也物物各性足均平。大方體之，注體之使各得其分，則萬方俱得，所以為大方也。疏萬物之形，各有方術，蜘蛛結網之類，斯體達之。大信稽之，注命之所期，無令越逸，斯大信也。疏信，實也。稽，至也。循而任之，各至其實，斯大信也。大定持之。注真不撓則自定，故持之以大定，斯不持也。疏物各信空，持而用之，其理空矣。盡有天，注夫物未有無自然者也。疏上來七大，未有不由其自然者也。循有照，注循之則明，無所作也。疏循，順也。但順其天然，智自明照。冥有樞，注至理有極，但當冥之，則得其樞要也。疏窈冥之理，自有樞機，而用之無勞措意也。始有彼。注始有之者彼也，故我述而不作。疏始有之者彼也，故我述而不作也。則其解之也似不解之者，注夫解任彼，則彼自解；解之無功，故似不解。疏體從彼學而解也，戒小成性，故不似解。其知之也似不知之也，注明彼知也。疏能忘其知，故似不知也。不知而後知之。注我不知則彼知自用，彼知自用則天下莫不皆知也。疏不知而知，故不知而後知，此是真知。其問之也，不可以有崖，注應物宜而無方。而不可以無崖。注各以其分。頡滑有實，注萬物雖頜滑不同，而物物各自有實也。疏頜滑，不同也，萬物紛擾，頜滑不同，統而治之，成資實道。古今不代，注各自有故，不可相代。疏古自在古，不從古以來今；今自存今，亦不從今以生古；物各有性，故不相代換也。而不可以虧，注宜各盡其分也。疏時不往來，法無遷貿，豈賴古以為今邪。則可不謂有大揚摧乎。注摧而揚之，有大限也。疏如上所問，其道廣大，豈不謂顯揚妙理而摧實論之乎。闔不亦問是已，奚惑然為。注若問其大摧，則物有至分，故忘己任物之理可得而知也，奚為而惑若此也。疏闔，何不也。奚，何。無識之類若夜游，何不詢問聖人。乙及其弱喪而迷惑困苦如是何為也。以不惑解惑，復於不惑，是尚大不惑。注夫惑不可解，故尚大不惑，愚之至也，是以聖人從而任之，所以皇王殊迹，隨世為名也。疏不惑聖智，惑於凡情也。以聖智之言辨於凡惑，忘得反本，復乎真根，而不能得意忘言而執乎聖迹，貴重明言，以不惑為大，此乃欲尚不惑，豈能除惑哉。斯又遣於不惑也。