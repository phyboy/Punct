外物不可必，疏域心執固，謂必然也。夫人間事物，參差萬緒，惟安大順，則所在虛通，若其逆物執情，必遭禍害。故龍逄誅，比干戮，箕子狂，惡來死，桀紂亡。注善惡之所政，俱不可必也。疏龍逢比干，《外篇》已解。箕子，殷紂之庶叔也，忠諫不從，懼紂之害，所以徉狂，亦終不免殺戮。惡來，紂之佞臣，畢志從紂，所以俱亡。人主莫不欲其臣之忠，而忠未必信，故伍員流于江，萇弘死于蜀，藏其血三年而化為碧。注精誠之至。疏碧，玉也。子胥、萇弘，《外篇》已釋。而言流江者，忠諫夫差，夫差殺之，取馬皮作袋，為鴟烏之形，盛伍員屍，浮之江水，故云流于江。萇弘遭譖，被放歸蜀，自恨忠而遭譖，遂刳腸而死。蜀人感之，以匱盛其血，三年而化為碧玉，乃精誠之至也。人親莫不欲其子之孝，而孝未必愛，故孝己憂而曾參悲。注是以至人無心而應物，唯變所適。疏孝己，殷高宗之子也。遭後母之難，憂苦而死。曾參至孝，而父母憎之，常遭父母打，鄰乎死地，故悲泣也。夫父子天性，君臣義重，而至忠至孝，尚有不愛不知，況乎世事萬塗，而可必固者。唯當忠懷物我，適可全身遠害。與木相摩則然，金與火相守則流。疏夫木生火，火尅金，五行之氣，自然之理，故木摩木則生火，守金則金爍。是以誠心執固而必於外物者，爍滅之敗。陰陽錯行，則天地大絃，於是乎有雷有霆，水中有火，乃焚大槐。注所謂錯行。疏水中有火，電也。乃焚大槐，霹靂也。陰陽錯亂，不順五行，故雷霆擊怒，驚駭萬物。人乖和氣，敗損亦然。有甚憂兩陷無所逃，注苟不能忘形，則隨形所遭而陷於憂樂，左右無宜也。疏不能虛志而忘形，域心執固，是以馳情於榮辱二境，陷溺於憂樂二邊，無處逃形。螴蜳不得成，注矜之愈重，則所在為難，莫知所守，故不得成。疏螴蜳，猶怵惕也。不能忘情，忘懷矜惜，故雖勞形怵慮而卒無所成。心若縣於天地之間，注所希趺者高而闊也。疏心徇有為，高而且遠，馳情逐物，通乎宇宙。慰慰沈屯，注非情夷平暢也。疏遂心則慰喜，乖意則昏悶，遇境則沈溺，觸物則屯邅，既非清夷，豈是平暢。利害相摩，生火甚多，注內熱故也。疏夫利者必有害，蟬鵲是也。纓纏於利害之間，內心恒熱，枚生火多矣。眾人焚和，注眾人而遺利則和，若利害存懷，則其和焚也。疏焚，燒也。眾人，猶俗人也，不能守分無為，而每馳心利害，內熱如火，故燒焰中和之性。月固不勝火，注大而闇則多累，小而明則知分。疏月雖大而光圓，火雖小而明照。諭志大而多貪，不如小心守分。於是乎有僓然而道盡。注唯僓然無矜，遺形自得，道乃盡也。疏僓然，放任不矜之貌。忘情利害，淡爾不矜，虛玄道理，乃盡於此也。莊周家貧，故往貸粟於監河侯。疏監河侯，魏文侯也。莊子高素，不事有為，家業既貧，故來貸粟。監河侯曰：諾。我將得邑金，將貸子三百金，可乎？疏諾，許也。銅鐵之類，皆名為金，此非黃金也。待我歲終，得百姓租賦封邑之物乃貸子。莊周忿然作色曰：周昨來，有中道而呼者。周顧視車轍中，有鮒魚焉。周問之曰：鮒魚來，子何為者邪？對曰：我，東海之波臣也。君豈有斗升之水而活我哉？疏波浪小臣，困於車轍，君頗有水以相救乎？周曰：諾。我且南遊吳越之王，激西江之水而迎子，可乎？疏西江，蜀江也。江水至多，北流者眾，惟蜀江從西來，故謂之西江是也。鮒魚忿然作色曰：吾失我常與，我无所處。吾得斗升之水然活耳，君乃言此，曾不如早索我於枯魚之律。注此言當理無小，苟其不當，雖大何益。疏索，求。肆，市。常行海水鮒魚，波浪失於常處，升斗之水，可以全生，乃激西江，非所宜也。既其不救斯須，不如求我於乾魚之肆。此言事無大小，時有機宜、苟不逗機，雖大無益也。任公子為大鉤巨緇，五十犗以為餌，疏任，國名，任國之公子。巨，大也。緇，黑繩也。犗，犍牛也。餌，鉤頭肉。既為巨鉤，故用大繩，縣五十頭牛以為餌。蹲乎會稽，投竿東海，疏號為巨鉤，期年不得魚。蹲，踞也；踞，坐也，踞其山。旦旦而釣，期年不得魚。已而大魚食之，牽巨鉤，錎沒而下，驚揚而奮髻，白波若山，海水震盪，聲侔鬼神，憚赫千里。疏期年之外有大魚吞鉤，於是牽鉤陷沒，馳驚而下，揚其頭尾，奮其鱗鬢，遂使白波如山，洪波際日。任公子得若魚，離而腊之，自制河以東，蒼梧已北，莫不厭若魚者。疏若魚，海神也。淛，浙江也。蒼梧，山名，在嶺南，舜葬之所。海神肉多，分為脯腊，自五嶺已北，三湘已東皆厭之。已而後世輇才諷說之徒，皆驚而相告也。疏代末季葉，才智輕浮，諷誦詞說，不敦玄道，聞得大魚，驚而相語。輕字有作輇字者，輇，量也。夫揭竿累，趨灌瀆，守鯢鮒，其於得大魚難矣。疏累，細繩也。鯢鮒，小魚也。擔揭細小之竿繩，趨走溉灌之溝瀆，適得鯢鮒，難獲大魚也。飾小說以干縣令，其於大達亦遠矣，疏干，求也。縣，高也。夫脩飾小行，矜持言說，以求高名令問者，必不能大通於至道。字作縣者，古懸字多不著心。是以未嘗聞，任氏之風俗，其不可與經於世亦遠矣。注此言志趣不同，故經世之宜，小大各有所適也。疏人間世道，夷險不常，自非懷豁虛通，未可以治亂，若矜名飾行，去之遠矣。儒以詩禮發冢。大儒臚傳曰：東方作矣，事之何若？疏大儒，碩儒，謂大博士。從上傳語告下曰臚，臚，傳也。東方作，謂天曙曰先起。儒弟子發冢為盜，恐天時曙，故催告之，問其如何將事。小儒曰：未解裙懦，口中有珠。疏小儒，弟子也。死人裙衣猶未解脫，捫其。中，知其有寶珠。《詩》固有之曰：青青之麥，生於陵陂。生不布施，死何舍珠為。疏此是逸詩，久遭刪削。凡貴人葬者，口多含珠，故誦《青青之詩》刺之。接其鬢，擪其顪，儒以金椎控其頤，徐別其頰，無傷個中珠。注詩禮者，先王之陳迹也，苟非其人，道不虛行，故夫儒者乃有用之為姦，則迹不足恃也。疏接，撮也。擪，按也。顪，口也。控，打也。撮其鬢，控其口，鐵椎打，仍恐損珠，故安徐分別之。是以田恒資仁義以竊，齊儒生誦詩禮以發冢，由是觀之，聖迹不足賴。老萊子之弟子出薪，遇仲尼，返以告，疏老萊子，楚之賢人隱者也，常隱蒙山，楚王知其賢，遣使召為相。其妻采樵歸，見門前有車馬迹。妻問其故，老萊曰：楚王召我為相。妻曰；受人有者，必為人角制，而之不能為人制之。妻遂捨而去。老萊隨之，夫負妻戴，逃於江南，莫知所之。出取薪者，采樵也。既見孔子，歸告其師。曰：有人於彼，脩上而趨下，注長上而促下也。末僂而後耳，注耳卻近後而上樓。視若營四海，注視之儡然，似營他人事者。不知其誰氏之子。疏脩，長也。趨，短。末，肩背也。所見之士，下短上長，肩背傴僂，耳卻近後，瞻視高遠，所作怱怱，觀其儀容，似營天下，未知子之族姓是誰。督其異常，故發斯問。老萊子曰：是丘也。召而來。疏魯人孔丘，汝宜喚取。仲尼至。曰：丘。去汝躬矜與汝容知，斯為君子矣。注謂仲尼能遺形去知，故以為君子。疏躬，身也。孔丘既至，老萊未語，宜遣汝身之躬飾，忘爾容貌心知，如此之時，可為君子。仲尼揖而退，注受其言也。疏敬受其言，揖讓而退。注設問之，令老萊明其不可進。疏蹙然，驚恐貌。謂仲尼所學聖迹業行，可得脩進，為世用可不？老萊子曰：夫不忍一世之傷而驚萬世之患，注一世為之，則其迹萬世為患，故不可輕也。疏夫聖智仁義，救一時之傷；後執為姦，成萬世之禍。時聖迹而驕謷，則陳恒之徒是也。亦有作驚音者，云使萬代驅騖不息，亦是奔馳之義也。抑固窶邪，疏固執聖迹，抑揚從己，夫於本性，故窮窶。注直任之，則民性不妻而皆自有，略無弗及之事也。疏亡失本性，忽略生崖，故不及於真道。惠以歡為驁，終身之醜，注惠之而歡者，無惠則醜矣。然惠不可長，故一惠終身醜也。疏夫以施惠為歡者，惠不可徧，故謷慢者多矣。是以用惠取人，適為怨府，故終身醜辱。中民之行進焉耳，注言其易進，則不可忘惠之。相引以名，相結以隱。注隱，括；進之謂也。疏夫上智下愚，其性難改，中庸之人，易為進退。故聞堯之美，相引慕以利名，聞桀之惡，則結之以隱匿。與其譽堯而非桀，不如兩忘而閉其所譽。注閉者，閉塞。疏贊譽堯之善道，非毀桀之惡迹，以此奔馳。失性多矣，故不如善惡兩忘，閉塞毀譽，則物性全矣。反无非傷也，動无非邪也。注順之則全，靜之則正。疏夫反於物性，無不傷損，擾動心靈，皆非正法。聖人躊躇以興事，以每成功。注事不遠本，故其功每成。疏躊躇從容，聖人無心，應機而動，興起事業，恒自從容，不逆物情，故其功每就。奈何哉其載焉終矜爾。注矜不可載，故遺而弗有也。疏奈何，猶如何也。如何執仁義之迹，擾撓物心，運載矜莊，終身不替。此是老萊詆訶夫子之辭也。宋元君夜半而夢人被髮闚阿門，疏宋國君，謚曰元，即宋元君也。阿，曲也，謂阿旁曲室之闚門。曰：予自宰路之淵，予為清江使河伯之所，漁者余且得予。疏自，後也。宰路，江畔淵名。姓余，名且，捕魚之人也。元君覺，使人占之，曰：此神龜也。君曰：漁者有余且乎？左右曰：有。君曰：令余且會朝。疏命，召也。召令赴朝，問其所得。明日，余且朝。君曰：漁何得？對曰：且之網得白龜焉，其圓五尺。君曰：獻若之龜。龜至，君再欲殺之，再欲活之，心疑，卜之，曰：殺龜以卜吉。疏心疑猶預，殺活再三，乃殺吉，遂刳龜也卜之。乃刳龜，七十二鑽而無遺筴。疏筭計前後，鑽之凡經七十二，筭計吉凶，曾不失中。仲尼曰：神龜能見夢於元君，而不能避余且之網；知能七十二鑽而無遺筴，不能避刳腸之患。如是，則知有所困，神有所不及也。注神知之不足恃也如是，夫唯靜然居其所能而不營於外者為全。疏夫神智，不足恃也。是故至人之處世，忘形神智慮，與枯木同其不華，將死天均其寂魄，任物冥於造化，是以孔丘大聖，因而議之。雖有至知，萬人謀之。注不用其知而用眾謀。魚不畏網而畏鵜鶘。注網無情，故得魚。疏網無情而得魚，諭聖人無心，故天下歸之。去小知而大知明，注小知自私，大知任物。疏小知取捨於心，大知無分別。遣間奪之情，故無分別，則大知光明也。去善而自善矣。注去善則善無所慕，善無所慕，則善者不矯而自善也。疏遣矜尚之小心，合自然之大善，故前文云，離道以善，險德以行，又《老經》云，天下皆知善之為善，斯不善已。嬰兒生无石師而能言，與能言者處也。注汎然無習而自能者，非跂而學彼也。疏夫嬰兄之性，其不假師匠，年漸長大而自然能言者，非有心學之，與父母同處，率其本性，自然能言。是知世間萬物，非由運知，學而成之也。惠子謂莊子曰：子言無用。疏莊子，通人也。空有並照，其言宏博，不契俗心，是以惠施譏為無用。莊子曰：知無用而始可與言用矣。疏夫有用則同於天折，無用則全其崖，故知無用始可語其用。天地非不廣且大也，人之所用容足耳。然則側足而墊之致黃泉，人尚有用乎？惠子曰：无用。疏墊，掘也。夫六合之內，廣大無最於地，人之所用，不過容足，若使側足之外，掘至黃泉，人則戰慄不得行動。是知有用之物，假無用成功。莊子曰：然則元用之為用也亦明矣。注聖應其內，當事而發；已言其外，以暢事情。情暢則事通，外明則內用，相須之理然也。疏直置容足，不可得行，必侯餘地，方能運用腳足，無用之理分明，故取《老子》云，有之以為利，無之以為用。莊子曰：人有能遊，且得不游乎？人而不能遊，且得遊乎？注性之所能，不得不為也；性所不能，不得強為；故聖人唯莫之制，則同焉皆得而不知所以得也。疏夫人稟性不同，所用各異，自有聞言如影響，自有智昏菽麥。故性之能者，不得不由性；之無者，不可強涉；各守其分，則物皆不喪。夫流遁之志，决絕之行，噫，其非至知厚德之任與。注非至厚則莫能任其志行而信其殊能也。疏流蕩逐物，逃遯不返，果决絕滅，因而不移，此之志行，極愚極鄙，豈是至妙真知深厚道德之所任用。莊子之意，謂其如此。覆墜而不及，火馳而不顧，注人之所好，不避是非，死生以之。疏愚迷之類，執志慤然，雖復家被覆沒，身遭顛墜，亦不知恢反，馳逐物情，急如煙火，而不知回顧，流遯次絕，遂至於斯耳。雖相與為君臣，時也，易世而无以相賤。注所以為大齊同。疏夫時所賢者為君，才不應世者為臣，如舜禹應時相代為君臣也。故世遭革易，不可以為臣為君而相賤輕。流遯之徒，不知此事。故曰至人不留行焉。注唯所遇而因之，故能與化俱。疏夫世有興廢，隨而行之，是故達人曾無留滯。夫尊古而卑今，學者之流也。注古無所尊，今無所卑，而學者尊古而卑今，失其原矣。疏夫步驟殊時，澆淳異世，古今情事，變也不同，而乃貴古賤今，深乖遠鑒，適滋為學小見，豈曰清通。且以狶韋氏之流觀今之世，夫孰能不波，注隨時因物，乃平泯也。疏狶韋，三皇已前帝號也。以玄古之風御於今代，澆淳既章，誰能不波蕩而不失其性乎。斯由尊古卑今之弊也。唯至人乃能遊於世而不僻，注當時應務，所在為正。順人而不失己。注本無我，我何失焉。彼教不學，注教因彼性，故非學也。承意不彼。注彼意自然，故承而用之，則夫萬物各全其我。疏獨有至德之人，順時而化彼，非學心而本性具足，不由學致也。承意不彼者，稟承教意以導性，而真道素圓，不彼教也。目徹為明，耳徹為聰，鼻徹為顫，口徹為甘，心徹為知，知徹為德。疏徹，通也。顫者，辛臭之事也。夫六根無壅，故徹聰明不蕩於外，故為德。凡道不欲壅，壅則哽，哽而不止則跈，注當通而塞，則理有不泄而相騰踐也。砂則眾害生。注生，起也。物之有知者恃息，注凡根生者無知，亦不恃息也。疏天生六根，廢一不可。耳聞眼見，鼻嗅心知，為於分內，雖用無咎。若乃目帶桑中之色，耳淫濮上之聲，鼻滋蘭麝之香，心用無窮之境，則天理滅矣，豈謂徹哉。故六根窮徹，則氣息通而生理全。其不殷，非天之罪。注殷，當也。夫息不由知，由知然後失當，失當而後不通，故知恃息，息不恃知也。然知欲之用，制之由人，非不得已之符也。疏殷，當也。或縱恣六根，馳逐前境；或竅穴哽塞，以害生崖；通蹍二徒，皆不當理。斯並人情之罪也，非天然之辜。天之穿之，日夜無降，注通理有常運。疏降，止也。自然之理，穿通萬物，自晝及夜，未嘗止息。人則顧塞其竇。注無情任天，竇乃開。疏竇，孔也。流俗之人，反於天理，壅塞根竅，滯溺不通。胞有重閬，注閬，空壙也。疏閬，空也。言人腹內空虛，故容藏胃，藏胃空虛，故通氣液。心有天遊。注遊，不係也。疏虛空，故自然之道遊其中。室无空虛，則婦姑勃豀；注爭處也。疏勃豀，爭鬥也。屋室不空，則不容受，故婦姑爭處，無復尊卑。心无天遊，則六鑿相攘。注攘，逆。疏鑿，孔也。攘，則逆也。自然之道，不遊其心，則六根逆，不順於理。大林丘山之善於人也，亦神者不勝。注自然之理，有寄物而通也。德溢乎名，注夫名高則利深，故脩德者過其當。疏溢，深也。仁義五德，所以行之過多者，為尚名好勝故也。名溢乎暴，注夫禁暴則名美於德。疏暴，殘害也。夫名者士之器，名既過者，必更相賊害。《內篇》云：名者相軋者也。謀稽乎誸，注誸，急也，急而後考其謀。疏稽，考也。誰，急也。急難之事，然後校謀計。注平往則無用知。疏夫運心知以出境，則爭鬥斯至。柴生乎守，注柴，塞也。疏柴，塞也。守，執也。域情執固而所造不通。官事果乎眾宜。注眾之所宜者不一，故官事立也。疏夫置官府，設事條者，須順於眾人之宜便，若求逆之，則禍亂生。春雨日時，草木怒生，銚鎒於是乎始脩，注夫事物之生皆有由。疏銚，耜之類也。鎒，鋤也。青春時節，時雨之日，凡百草木，萌動而生，於是農具方始修理。此明順時而動，不逆物情也。草木之到植者過半而不知其然。注夫事由理發，故不覺。疏植，生也。銚鎒既修，芸除苑葦，幸逢春日，鉏罷到生，良由時節使然，不可以人情●度。是知制法立教，必須順時。靜然可以補病，注非不病也。疏適有煩躁之病者，簡靜可以療之。眥●可以休老，注非不老也。疏剪齊髮鬢，●狀貌也。衰老之容，以此而沐浴。寧可以止遽。注非不遽也。疏遽，疾速也。夫心性忽迫者，安靜可以止之。雖然，若是，勞者之務也，非佚者之所未嘗過而問焉。注若是猶有勞，故佚者超然不顧。疏夫止遽以寧，療躁以靜者，以對治之衍，斯乃小學之人，勞役神智之事務也；豈是體道之士，閑逸之人，不勞不病之心乎。風彩情高，故未嘗暫過而顧問焉。聖人之所以●天下，神人未嘗過而問焉；注神人即聖人也，聖言其外，神言其內。疏●，驚也。神者，不測之號；聖者，顯迹之名；為其垂教動人，故不過問。賢人所以●世，聖人未嘗過而問焉；疏證空為賢，並照為聖，從深望淺，故不問之。君子所以●國，賢人未嘗過而問焉；疏何以人物君子故駭動諸侯之國，賢人拾有，故不問。小人所以合時，君子未嘗過而問焉。注趨步各有分，高下各有等。疏夫趨世小人，苟合一時，如田怛之徒，無足可貴，故淑人君子鄙而不顧也。演門有親死者，以善毀爵為官帥，其黨人毀而死者半。注慕賞而孝，去真遠矣，斯尚賢之過也。疏束門也。亦有作寅者，隨字讀之。東門之孝，出自內心，形容外毀，惟宋君嘉其至孝，遂加爵而命為卿。鄉黨之人，聞其因孝而貴，於是強哭詐毀，矯性偽情，因而死者，其數半矣。堯與許由天下，許由逃之；湯與務光，務光怒之，疏堯知由賢，禪以九五，酒耳辭退，逃避箕山。湯與務光，務光不受，訶罵瞋怒，遠之林籟。斯皆率其本性，腥躁榮祿，非關矯偽以慕聲名。紀他聞之，帥弟子而跋於家水，諸侯弔之，三年，申徒狄因以踣河。注其波蕩傷性，遂至於此。疏姓申徒，名狄；姓紀，名佗；並隱者。聞湯讓務光，恐其及己，與弟子蹲踞水旁。諸侯聞之，重其廉素，時往弔慰，恐其沈沒。狄聞斯事，慕其高名，遂赴長河，自溺而死。波蕩失性，遂至於斯矣。荃者所以在魚，得魚而忘荃；蹄者所以在兔，得兔而忘蹄；疏荃，魚苟也，以竹為之，故字從竹。亦有從草者，蓀荃也，香草也，可以餌魚，置香於柴木蘆葦之中以取魚也。蹄，兔罝也，亦兔彊也，以繫係兔腳，故謂之蹄。此二事譬也。言者所以在意，得意而忘言。疏此合諭也。意，妙理也。夫得魚兔本因荃蹄，而荃蹄實異魚兔，亦由玄理假於言說，言說實非玄理。魚兔得而荃蹄忘，玄理明而名言絕。吾安得夫忘言之人而與之言哉。注至於兩聖無意，乃都無所言也。疏夫忘言得理，目擊道存，其人實稀，故有斯難也。