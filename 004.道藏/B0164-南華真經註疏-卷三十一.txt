孔子與柳下季為友，柳下季之弟，名曰盜衛。盜跖從卒九千人，橫行天下，侵暴諸侯，穴室樞戶，驅人牛馬，取人婦女，貪得忘親，不顧父母兄弟，不祭先祖。所過之邑，大國守城，小國入保，萬民苦之。疏姓展，名禽，字季，食采柳下，故謂之柳下季。亦言居柳樹之下，故以為號。展禽是魯莊公時，孔子相去百餘歲，而言友者，蓋寓言也。跖者，禽之弟名也，常為巨盜，故名盜跖。穿穴屋室，解脫門樞，而取人牛馬也。亦有作空字、驅字者。保，小城也。為害既巨，故百姓困之。孔子謂柳下季曰：夫為人父者，必能韶其子；為人兄者，必能教其弟。若父不能詔其子，兄不能教其弟，則無貴父子兄弟之親矣。今先生，世之才士也，弟為盜跖，為天下害，而弗能教也，丘竊為先生羞之。丘請為先生往說之。柳下季曰：先生言為人父者必能語其子，為人兄者必能教其弟，若子不聽父之詔，弟不受兄之教，雖今先生之辯，將奈之何哉。且跖之為人也，心如涌泉，意如飄風，強足以距敵，辯足以飾非，順其心則喜，逆其心則怒，易辱人以言。先生必無往。孔子不聽，顏回為馭，子貢為右，往見盜跖。盜跖乃方休卒徒太山之陽，膾人肝而餔之。疏餔，食也？子貢驗乘，在車之右也。孔子下車而前，見謁者曰：魯人孔丘，聞將軍高義，敬再拜謁者。謁者入通，盜跖聞之大怒，目如明星，髮上指冠，曰：此夫魯國之巧偽人孔丘非邪？為我告之：爾作言造語，妄稱文武，疏言孔子憲章文武，祖述堯舜，刊定禮樂，遺進將來也。冠枝木之冠，帶死牛之脅，疏脅，肋也。言尼父所戴冕，浮華雕飾，華葉繁茂，有類樹枝。又將牛皮用為革帶，既闊且堅，又如牛肋也。多辭謬說，不耕而食，不纖而衣，搖脣鼓舌，擅生是非，以迷天下之主，使天下學士不反其本，妄作孝悌而傲倖於封侯富貴者也。疏儌倖，冀望也。夫作孝悌，序人倫，意在乎富貴封侯者也。故歷聘不已，接輿有鳳兮之譏；棄本滯迹，師金致芻狗之誚也。子之罪大極重，疾走歸，不然，我將以子肝益畫餔之膳。孔子復通曰：丘得幸於季，願望履幕下。疏言丘幸甚得與賢兄朋友，不敢正睹儀容，願履悵幕之下。亦有作綦字者。綦，履迹也。願履綦迹，猶看足下。謁者復通，盜跖曰：使來前。孔子趨而進，避席反走，再拜盜跖。盜跖大怒，兩展其足，按劍瞋目，聲如乳虎，曰：丘來前。若所言，順吾意則生，逆吾心則死。疏趨，疾行也。反走，卻退。兩展其足，伸兩腳也。孔子曰：丘聞之，凡天下有三德：生而長大，美好無雙，少長貴賤見而皆悅之，此上德也；知維天地，能辯諸物，此中德也；勇悍果敢，聚眾率兵，此下德也。凡人有此一德者，足以南面稱孤矣。今將軍兼此三者，身長八尺二寸，面目有光，脣如激丹，齒如齊貝，音中黃鍾，而名曰盜跖，丘竊為將軍恥不取焉。疏激，明也。貝，珠也。黃鍾，六律聲也。將軍有意聽臣，臣請南使吳越，北使齊魯，東使宋衛，西使晉楚，使為將軍造大城數百里，立數十萬戶之邑，尊將軍為諸侯，與天下更始，罷兵休卒，收養昆弟，共祭先祖。此聖人才士之行，而天下之願也。盜蹶大跖曰：丘來前。夫可規以利而可諫以言者，皆愚陋恒民之謂耳。今長大美好，人見而悅之者，此吾父母之遺德也。丘雖不吾譽，吾獨不自知邪？且吾聞之，好面譽人者，亦好背而毀之。令丘告我以大城眾民，是欲規我以利而恆民畜我也，安可久長也。疏言大城眾民，不可長久也。城之大者，莫大乎天下矣。堯舜有天下，子孫無置錐之地；疏堯讓舜，不授丹朱，舜讓禹而商均不嗣，故無置錐之地也。湯武立為天子，而後世絕滅；非以其利大故邪？疏殷湯周武，總統萬機，後世子孫咸遭篡弒豈非四海利重所以致之。且吾聞之，古者禽獸多而人少，於是民皆巢居以避之，晝拾橡栗，暮栖木上，故命之曰有巢氏之民。古者民不知衣服，夏多積薪，冬則煬之，故命之曰知生之民。神農之世，臥則居居，起則于于，疏居居，安靜之容。于于，自得之貌。民知其母，不知其父，與麋鹿共處，耕而食，織而衣，無有相害之心，此至德之隆也。然而黃帝不能致德，與蚩尤戰於涿鹿之野，流血百里。疏至，政也。蚩尤諸侯也。涿鹿，地名，今幽州泳郡是也，蚩尤造五兵與黃帝戰故流血百里也。疏置百官也。湯放其主，疏放桀於南巢也。武王殺紂。疏朝歌之戰。自是之後，以強陵弱，以眾暴寡。湯武以來，皆亂人之徒也。疏征伐篡弒，湯武最甚。今子脩文武之道，掌天下之辯，以教後世，疏孔子憲章文武，辯說仁義，為後世之教也。縫衣淺帶，矯言偽行，以迷惑天下之主，而欲求富貴焉，盜莫大於子。天下何故不謂子為盜丘，而乃謂我為盜跖？疏制縫掖之衣，淺薄之帶，矯飾言行，誰惑諸侯，其為賊害，甚於盜跖。子以甘辭說子路而使從之，使子路去其危冠，解其長劍，而受教於子，天下皆曰孔丘能止暴禁非。疏高危之冠，長大之劍，勇者之服也。既伏膺孔氏，故解去之。其卒之也，子路欲殺衛君而事不成，身菹於衛東門之上，是子教之不至也。疏仲由疾惡情深，殺衛君蒯積，事既不逮，身遭葅醱，盜跖故以此相譏也。子自謂才士聖人邪？則再逐於魯，削跡於衛，窮於齊，圍於陳蔡，不容身於天下。子教子路菹此患，上無以為身，下無以為人，子之道豈足貴邪？世之所高，莫若黃帝，黃帝尚不能全德，而戰涿鹿之野，流血百里。堯不慈，疏謂不與丹朱天下。舜不孝，疏為父所疾也。禹偏枯，疏治水勤勞，風櫛雨沐，致偏枯之疾，半身不遂也。湯放其主，武王伐紂，文王拘美里。疏羑里，殷獄名。文王遭紂之難，戹於囹圄，几經七年，方得免脫。此六子者，世之所高也，孰論之，皆以利惑其真而強反其情性，其行乃甚可羞也。疏六子者，謂黃帝、堯、舜、禹、湯、文王也。皆以利於萬乘，是以迷於真道而不反於目然，故可恥也。世之所謂賢士，伯夷、叔齊。伯夷、叔齊辭孤竹之君而餓死於首陽之山，骨肉不葬。鮑焦飾行非世，抱木而死。疏二人窮死首山，復無子胤收葬也。姓鮑，名焦，周時隱者也。飾行非世，廉絮自守，荷檐採樵，拾橡充食，故無子胤，不臣天子，不友諸侯。子貢遇之，謂之曰：吾聞非其政者不履其地，汙其君者不受其利。今子履其地，食其利，其可乎？鮑焦曰：吾聞康士重進而輕退，賢人易愧而輕死。遂抱木立枯焉。申徒狄諫而不聽，負石自投於河，為魚龞所食。疏申徒自沈，前篇已釋。練而不聽，未詳所據。崔嘉雖解，無的練辭。介子推至忠也，自割其股以食文公，文公後背之，子推怒而去，抱木而燔死。疏晉文公重耳也，遭麗姬之難，出奔他國，在路困乏，推割股肉以飴之。公後還三日，封於從者，遂忘子推。子推作《龍蛇之歌》，書其營門，怒而逃。公後慙謝，追子推於介山。子推隱避，公因放火燒山，庶其走出。火至，子推遂抱樹而焚死焉。尾生與女子期於梁下，女子不來，水至不去，抱梁柱而死。此六子者無異於磔犬流豕操瓢而乞者，皆離名輕死，不念本養壽命者也。疏六子者，謂伯夷、叔齊、飽焦、申徒、介推、尾生。言此六人，不合玄道，矯情飾行，苟異俗中，用此聲名，傳之後世。亦阿異乎張磔死狗，流在水中，貧病之人，操瓢乞告。此間人物，不許見聞，六子之行，事同於此，皆為重名輕死，不念歸本養生，壽盡天命者也。死字有作豕字者，走字有作乞字者，隨字讀之。作豕，作猪。世之所謂忠臣者，莫若王子比干、伍子胥。子胥沈江，比干剖心，此二子者，世謂忠臣也，然卒為天下笑。疏為達道者之所嗤也。自上觀之，至于子胥、比干，皆不足貴也。丘之所以說我者，若告我以鬼事，則我不能知也；若告我以人事者，不過此矣，皆吾所聞知也。今吾告子以人之情，目欲視色；耳欲聽聲，口欲察味，志氣欲盈。疏夫目視耳聽，。察志盈，率性而動，稟之造物，豈矯情而為之哉？分內為之，道在其中矣。人上壽百歲，中壽八十，下壽六十，除病瘦死喪憂患，其中開口而笑者一月之中不過四五日而已矣。天與地無窮，人死者有時，操有時之具而託於無窮之間，忽然無異麒驥之馳過隙也。疏夫天長地久，窮境稍賒，人之死生，時限迫促。以有限之身，寄無窮之境，何異乎麒驥馳走過隙孔。不能悅其志意，養其壽命者，皆非通道者也。丘之所言，皆吾之所棄也，亟去走歸，無復言之。子之道，狂狂伋伋，詐巧虛偽事也，非可以全真也，奚足論哉。疏亟，急也。狂狂，失性也。伋伋，不足也。夫聖迹之道，仁義之行，譬彼遽廬，方玆芻狗，執而不遣，惟增其弊。狂狂失真，伋伋不足，虛偽之事，促足論哉。孔子再拜趨走，出門上車，執轡三失，目芒然無見，色若死灰，據軾低頭，不能出氣。疏軾，車前橫木，凭之而坐者也。盜跖英雄，盛談物理，孔子摺懼，遂至於斯。歸到魯東門外，適遇柳下季。柳下季曰：今者闕然數日不見，車馬有行色，得微往見跖邪？孔子仰天而歎曰：然。疏微，無也。然，如此也。柳下季曰：跖得無逆汝意若前乎？孔子曰：然。疏若前乎者，則是篇首柳下云：逆其心則怒，無乃逆汝意如我前言乎？孔子答云：實如所言也。丘所謂無病而自灸也，疾走料虎頭，編虎須，幾不免虎口哉。注此篇寄明因眾之所欲亡而亡之，雖王紂可去也；不因眾而獨用己，雖盜跖不可御也。疏幾，近也。夫料觸虎頭而編虎鬚者，近遭於虎食之也。今仲尼往說盜跖，履其危險，不異於斯也。而言此章大意，排擯聖迹，嗤鄙名利，是以排聖迹則訶責堯舜，鄙名利則輕忽夷齊，故寄孔跖以之意也。即郭注意，失之遠矣。疏子張，孔子弟子也，姓顓孫，名師，字子張，行聖迹之人也。姓滿，名芍得，假託為姓名，日苟且貪得以滿其心，求利之人也。盍，何不也。何不為仁義之行乎？勸其拾求名利也。斗無行則不信，不信則不任，不任則不利。故觀之名，計之利，而義真是也。疏若不行仁義之行則不被信用，不被信用則無職任，無職任則無利祿。故有行則有名，有名則有利，觀察計當，仁義真是好事，宜行之也。若棄名利，反之於心，則夫士之為行，不可一日不為乎。疏反，乖逆也。若棄名利，則乖逆我心，故士之立身，不可一日不行仁義。滿苟得曰：無耻者富，多信者顯。夫名利之大者，幾在無恥而信。故觀之名，計之利，而信真是也。疏多信，猶多言也。夫識康知讓則貧，無恥貪殘則富；謙柔靜退則沈，多言夸伐則顯。故觀名計利，而莫先於多言，多言則是名利之本也。若棄名利，反之於心，則夫士之為行，抱其天乎。疏抱，守也。天，自然也。夫修道之士，立身為行，棄擲名利，乃乖俗心，抱守天真，翻合虛玄之道也。子張曰：昔者桀紂貴為天子，富有天下，今謂藏聚曰，汝行如桀紂，則有怍色，有不服之心者，小人所賤也。仲尼、墨翟，窮為匹夫，今謂宰相曰，子行如仲尼、墨翟，則變容易色稱不足者，士誠貴也。疏桀紂孔墨，並釋於前。藏，謂藏獲也。聚，謂擘竊，即盜賊小人也。以藏獲比夫子，則慚怍而不服；以宰相比匹夫，則變容而歡慰；故知所貴在行，不在乎位。故勢為天子，未必貴也；窮為匹夫，未必賤也；貴賤之分，在行之美惡。疏此復釋前義也。滿苟得曰：小盜者拘，大盜者為諸侯，諸侯之門，義士存焉。昔者桓公小白殺兄入嫂而管仲為臣，田成子常殺君竊國而孔子受幣。論則賤之，行則下之，則是言行之情悖戰於胸中也，不亦拂乎。疏悖，逆也。拂，戾也。齊桓公名小白，殺其兄子糾，納其嫂焉。管仲賢人，臣而輔之，卒能九合諸侯，一匡天下。田成子嘗殺齊簡公，孔子沐浴而朝，受其弊帛。夫殺兄入嫂，弒君竊國，人倫之惡莫甚於斯，而夷吾為臣，尼父受幣。言議則以為鄙賤，情行則下而事之，豈非戰爭於心胸，言行相反戾邪？故《書》曰：孰惡孰美？成者為首，不成者為尾。疏成者為首，君而事之；不成者為尾，非而毀之。以此而言，只論成與不成，豈關行以無行，故不知美惡的在誰也。所引之書，並遭燒滅，今並無本也。子張曰：子不為行，即將疏戚無倫，貴賤無義，長幼無序；五紀六位，將何以為別乎？疏戚，親也。倫，理也。五紀，祖父也，身子孫也，亦言金木水火土五行也，仁義禮智信五德也。六位，君臣父子夫婦也，亦言父母兄弟夫妻。子張云：若不行仁義之行，則親疏無理，貴賤無義，長幼無次，叙五紀六位無可分別也。滿苟得曰：堯殺長子，舜流母弟，疏戚有倫乎？疏堯廢長子丹朱，不與天位，又言殺也。舜封同母弟象於有庫之國，令天下吏治其國，收納貢稅，故言流放也。廢子流弟，何有親疏之理乎？湯放桀，武王殺紂，貴賤有義乎？疏殷湯放夏桀於南巢，周武殺殷紂於汲郡，君臣貴賤，其義安在？王季為適，周公殺兄，長幼有序乎？疏王季，周大王之庶子季歷，即文王之父也。大伯仲雍讓位不立，故以小兒季歷為適。管蔡，周公之兄，泣而誅之，故云殺之。廢適立庶，弟殺其兄，尊卑長幼，有次序乎？儒者偽辭，墨者兼愛，五紀六位，將有別乎？疏夫儒者多言，強為名位；墨者兼愛，周普無私；五紀六位，有何分別乎？且子正為名，我正為利。名利之實，不順於理，不監於道。疏監，明也，見也。子張心之所為，正在於名；苟得心之所為，正在於利。且名利二途，皆非真實，既乖至理，豈明見於玄道。吾日與子訟於無約曰：小人殉財，君子殉名。其所以變其情，易其性，則異矣；乃至於棄其所為而殉其所不為，則一也。疏訟，謂論說也。約，謂契誓也。棄其所為，捨己；殉其所不為，逐物也。夫殉利謂之小人，殉名謂之君子，名利不同，所殉一也。子張苟得，皆共談玄言於無為之理，敦於莫逆之契也。故曰，無為小人，反殉而天；無為君子，從天之理。疏而，爾也。既不逐利，又不殉名，故能率性皈根，合於自然之道也。若枉若直，相而天極；面觀四方，與時消息。疏相，助也。無問枉直，順自然之道，觀照四方，隨四時而消息。若是若非，執而圓機；獨成而意，與道徘徊。疏徘徊，猶轉變意也。圓機，猶環中也。執於環中之道以應是非，用於獨化之心以成其意，故能冥其虛通之理，轉變無窮者也。無轉而行，無成而義，將失而所為。疏所為，真性也。無轉汝志，為聖迹之行；無成爾心，學仁義之道；捨己效他，將喪爾真性也。無赴而富，無殉而成，將棄而天。疏莫奔赴於富貴，無殉逐於成功。必赴必殉，則背於天然之性也。比干剖心，子胥抉眼，忠之禍也；疏比干忠諫於紂，紂云，聞聖人之心有九竅，遂剖其心而視之。子胥忠諫夫差，夫差殺之，子胥曰：吾死後，抉眼縣於吳門東以觀越之滅吳也。斯皆至忠而遭其禍也。直躬證父，尾生溺死，信之患也；疏躬父盜羊，而子證之。尾生以女子為期，抱粱而死。此皆守信而致其患也。鮑子立乾，申子不自理，廉之害也；疏鮑焦廉貞，遭子貢譏之，抱樹立乾而死。申子，晉獻公太子申生也，遭麗姬之難，枉被讒謗，不自申理，自縊而死矣。孔子不見母，匡子不見父，義之失也。疏孔子滯耽聖迹，歷國應聘，其母臨終，孔子不見。姓匡，名章，齊人也，諫諍其父，其父不從，被父憎嫌，遂游他邑，亦耽仁義，學讀忘歸，其父臨終而章不見。此皆滯溺仁義，有斯過矣。此上世之所傳，下世之所語，以為士者正其言，必其行，故服其殃，離其患也。注此章言尚行則行矯，貴士則士偽，故蔑行賤士以全其內，然後行高而士貴耳。疏自比干已下，匡子已上，皆為忠信廉貞而遭其禍，斯皆古昔相傳，下世語之也。是以忠誠之士，廉信之人，正其言以諫君，必其行以事主，莫不遭罹其患，服從其殃，為道之人深宜誡慎也。無足問於知和曰：人卒未有不興名就利者。彼富則人歸之，歸則下之，下則貴之。夫見下貴者，所以長生安體樂意之道也。今子獨無意焉，知不足邪，意知而力不能行邪，故推正不忘邪？疏無足，謂貪婪之人，不止足者也。知和，謂體知中和之道，守分清廉之人也，假設二人以明貪廉之禍福也。無足云：世人卒竟未有不興起名譽而從就利祿者。若財富則人歸奏之，歸奏則謙下而尊貴之。夫得人謙下尊貴者，則說其情，適其性，體質安而長壽矣。子獨無貪富貴之意乎？為運知足不求邪？為心意能知，力不能行，故推於正理，志念不忘，以遣貴求之心而不取邪？知和曰：今夫此人以為與己同時而生，同鄉而處者，以為夫絕俗過世之士焉；是專無主正，所以覽古今之時，是非之分也，與俗化。疏此人，謂富貴之人也。俗人，謂無知，貪利情切，與貴人同時而生，共富人同鄉而住者，猶將己為超絕流俗，過越世人；況己之自享於富貴乎。斯乃專愚之人，內心無主，不履正道，不覺古今之時代，不察是非之涯分，而與塵俗紛競，隨末而遷化者也，豈能識禍福之歸趣者哉。世去至重，棄至尊，以為其所為也；此其所以論長生安體樂意之道，不亦遠乎。疏至重，生也。至尊，道也。流俗之人，捐生背道，其所為每事如斯，其於長生之道，去之遠矣。慘怛之疾，恬愉之安，不監於體；怵惕之恐，欣懽之喜，不監於心；疏慘怛，悲也。恬愉，樂也。夫悲樂喜懼者，並身外之事也，故不能監明於聖質，照入於心靈，而愚者妄為之也。知為為而不知所以為，是以貴為天子，富有天下，而不免於患矣。疏為為者，有為也；所以為者，無為也。但知為於有為，不知為之所以出自無為也。如斯之人，雖貴總萬機，富贍四海，而不免於怵惕等患也。無足曰：夫富之於人，無所不利，窮美究勢，至人之所不得逮，賢人之所不能及，疏窮，盡也。夫能窮天下善美，盡人間威勢者，其惟富貴乎。故至德之人，賢哲之士，亦不能遠及也。俠人之勇力而以為威強，秉人之知謀以為明察，因人之德以為賢良，非享國而嚴若君父。疏夫富貴之人，人多依附，故勇者為之捍，智者為之謀，德者為之助，雖不臨享邦國，而威嚴有同君父焉，斯皆財利致其然矣。且夫聲色滋味權勢之於人，心不待學而樂之，體不待象而安之。疏夫耳悅於聲，眼愛於色，口嗛於味，威權形勢以適其情者，不待教學而心悅樂，豈服法象而身安乎？蓋性之然爾。夫欲惡避就，固不待師，此人之性也。天下雖非我，孰能辭之。疏夫欲之則就，惡之則避，斯乃人物之常情，不待師教而後為之哉，故天下雖非無足，誰獨辯辭於此事者也。知和曰：知者之為，故動以百姓，不違其度，是以足而不爭，無以為故不求。疏夫知慧之人，虛懷應物，故能施為舉動，以百姓心為心，百姓順之，亦不違其法度也。內心至之，所以不爭，無用無為，故不求不覺也。不足故求之，爭四處而不自以為貪，有餘故辭之，棄天下而不自以為廉。疏四處，猶四方也。夫凡聖區分，貪廉斯隔。是以爭貪四方。馳騁八極，不自覺其貪婪，棄捨萬乘，辭於九五，而不自覺其達儉。廉貪之實，非以迫外也，反監之度。疏監，照也。夫康食實性，非過迫於外物也，而反照於內心，各稟度量不同也。勢為天子而不以貴驕人，富有天下而不以財戲人。計其患，慮其反，以為害於性，故辭而不受也，非以要名譽也。疏夫不以高貴為驕矜，不以錢財為娛翫者，計其灾患，憂慮傷害於真性故也。是以辭大寶而不受，非謂要求名譽者也。堯舜為帝而雍，非仁天下也，不以美害生也；善卷許由得帝而不受，非虛辭讓也，不以事害己。此皆就其利，辭其害，而天下稱賢焉，則可以有之，彼非以興名譽也。疏雍，和也。夫唐虞之化，宇內和平者，非有情於仁惠，不以美麗害生也；善卷許由被禪而不受，非是矯情於辭讓，不以世事害己也。斯皆就其長生之利，辭其篡弒之害，故天下稱其賢能，則可謂有此避害之心，實無彼興名之意。無足曰：必持其名，苦體絕甘，約養以持生，則亦久病長阨而不死者也。疏必固將欲修進名譽，苦其形體，絕其甘美，窮約攝養，矜持其生者，亦何異乎久病固疾，長阨不死，雖生之日，猶死之年。此無足之辭，以難知和也。知和曰：平為福，有餘為害者，物莫不然，而財其甚者也。疏夫平等被其福善，有餘招其禍害者，天理自然也。物皆如是，而財最甚也。今富人，耳營鍾鼓管籥之聲，口嗛於芻豢醪醴之味，以感其意，遺忘其業，可謂亂矣；疏嗛，稱適也。管籥簫，笛之流也。夫富室之人，恣情淫勃，口爽醪醴，耳聒官商，取捨滑心，觸類感動。性之昏爽，事業忘焉，無所覺知，豈非亂也。侅溺於馮氣，若負重行而上也，可謂苦矣；疏馮氣，猶憤懣也。夫貪欲既多，勞役困弊，心中侅塞，沈溺憤懣，猶如負重上阪而行。此之委頓，豈非苦困也哉。貪財而取慰，貪權而取竭，靜居則溺，體澤則馮，可謂疾矣；疏貪取財寶以慰其心，誘謟威權以竭情慮，安靜閑居則其體沈溺，體氣悅澤則憤懣斯生，動靜困苦，豈非疾也。為欲富就利，故滿若堵耳而不知避，且馮而不舍，可謂辱矣；疏堵，牆也。夫欲富就利，情同壑壁，譬彼堵牆，版築滿盈，心中憤懣，貪婪不舍，不知避害，豈非恥辱邪。財積而無用，服膺而不舍，滿心戚醮，求益而不止，可謂憂矣；疏戚醮，煩惱也。夫積而不散，馮而不合，貪求無足，煩惱盈懷，慤而論之，豈非憂患。內則疑釗請之賊，外則畏寇盜之害，內周樓疏，外不敢獨行，可謂畏矣；疏疑，恐也。請，求也。匹夫無罪，懷璧其罪，故在家則恐求財盜賊之災，外行則畏寇盜濫竊之害。是以合院周回，起疏窗樓，敞出內外，來往怖懼，不敢獨行。如此艱辛，豈非畏哉。此六者，天下之至害也，皆遺忘而不知察，及其患至，求盡性竭財，單以反一日之無故而不可得也。疏六者，謂亂苦疾辱憂畏也。殫，盡也。天下至害，遺忘不察，及其巨盜忽至，性命惙然，平生貪求，一朝頓盡，所有財寶，當時並罄，欲反一日貧素，其可得之乎。故觀之名則不見，求之利則不得，繚意體而爭此，不亦惑乎。注此章言知足者常足。疏繚，纏繞也。巨盜既至，身非己有，當爾之際，豈見有名利邪。而流俗之夫，倒置之甚，情纏繞於名利，心決絕於爭求，以此而言，豈非大惑之甚也。