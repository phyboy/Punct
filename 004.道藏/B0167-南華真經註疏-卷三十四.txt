列御寇之齊，中道而反，遇伯昏瞀人。疏伯昏，楚之賢士，號曰伯昏瞀人，隱者之徒也。禦寇既師壺子，又事伯昏，方欲適齊，行於化道，自驚行淺，中路而還，適逢瞀人，問其所以。疏方，道也。奚，何也。汝行何道？欲往何方？問其所由中塗反意也。曰：吾驚焉。疏自覺己非，驚懼而反。此略答前問意。疏重聞禦寇於何事進而起驚心。曰：吾嘗食於十漿，注賣漿之家。注言其敬己。疏饋，遺也。十漿，謂有十家賣漿飲也。列子因行渴，於逆旅十家賣飲，而五家先遺，睹其容觀，競起驚心，未能冥混，是以驚懼也。伯昏瞀人曰：若是，則汝何為驚己？疏更問驚由，庶陳己失。曰：夫內誠不解，注外自矜飾。疏自覺內心實智，未能懸解，為物所敬，是以驚而歸。形謀成光，注舉動便辟而成光儀也。以外鎮人心，注其內實不足以服物。疏謀，便僻貌也。鎮，服也。儀容便僻，動成光華，用此外形，鎮服人物。使人輕乎貴老，注若鎮物由乎內實，則使人貴老之情篤也。而斃其所患。注言以美形動物，則所患亂生也。疏整，亂也。未能混俗同塵而為物標杓，使人敬貴於己而輕老人，良恐禍患方亂生矣。夫漿人特為食羹之貨，無多餘之贏，其為利也薄，其為權也輕，而猶若是，注權輕利薄，可無求於人。而況於萬乘之主乎。疏特，獨也。贏，利也。夫賣漿之人，獨有羹食為貨，所盈之物，蓋亦不多。為利既薄，權亦非重，尚能敬己，競走獻漿，況在君王，權高利厚，奔馳尊貴，不亦宜乎。身勞於國而知盡於事，彼將任我以事而效我以功，吾是以驚。疏夫君人者，位總萬機，威跨四海，故躬疲倦於邦國，心盡慮於世事，則思賢若渴以代己勞，必將任我以物務而驗我以功績，徇外喪內，逐偽忘真。驚之所由，具陳如是也。伯昏瞀人曰：善哉觀乎。疏汝能觀察己身，審知得喪，嘉其自覺，故欺善哉。汝處己，人將保汝矣。注苟不遺形，財所在見保。保者，聚守之謂也。疏保，守也。汝安處己身，不能忘我，猶顯形德，為物所歸，門人請益，聚守之矣。無幾何而往，則戶外之屨滿矣。疏無幾何，謂無多時也。俄頃之間，伯昏往禦寇之所，適見脫屨戶外，跣足升堂，請益者多矣。伯昏瞀人北面而立，敦杖蹙之乎頤，立其間，不言而出。疏敦，堅也。以杖柱頤，聽其言說，倚立間久，忘言而歸也。賓者以告列子，列子提屨，跣而走，暨乎門，曰：先生既來，曾不發藥乎？疏賓者，謂通賓客人也。御寇聞師友立，不言而歸，於是竦息慙惕，不暇納屨，跣足馳走，至門而反，高人既來，庶蒙緘艾，不嘗開發藥石，遺棄而還。誠心欽渴，有此固請也。曰：已矣，吾固告汝曰人將保汝，果保汝矣。疏已，止也。我已於先固告汝，汝不能韜光晦迹，必為物所歸依。今果見汝門人滿室，吾昔語汝，諒非虛言。宜止所請，無勞辭費。非汝能使人保汝，而汝不能使人無保汝也。注任平而化，則無感無求，無感無求，乃不相保。疏顯迹於外，故為人保之；未能忘德，故不能無守也。而焉用之感豫出異也。注先物施惠，惠不因彼，豫出則異也。疏而，汝也。焉，何也。夫物我兩忘，亦何須物來感己。必有機來，感而後應，不勞預出異端，先物施惠。必且有感，搖而本性，又無謂也。注必將有感，則與本性動也。疏搖，動也。必固有感迫而後起，率其本性，搖而應之，滅迹匿端，有何稱謂也。與汝遊者又莫汝告也，彼所小言，盡人毒也。注細巧入人為小言。疏共汝同游，行解相類，唯事浮辮細巧之言，佞媚於人，盡為鳩毒，詎能用道以告汝也。莫覺莫悟，何相孰也。疏孰，誰也。彼此迷塗，無能覺悟，何誰獨曉以相告乎？巧者勞而知者憂，無能者無所求，飽食而遨，遊汎若不繫之舟，虛而遨遊者也。注夫無其能者，唯聖人耳。過此以下，至於昆蟲，未有自忘其能而任眾人者也。疏夫物未嘗為，無用憂勞，而必以智巧困弊。唯聖人汎然無係，泊爾忘心，譬彼虛舟，任運逍遙。鄭人緩也呻吟裘氏之地。注呻吟，吟詠之謂。祇三年而緩為儒，注祇，適也。疏呻吟，詠讀也。裘氏，地名也。祗，適也。鄭人名緩，於裘地學問，適經三年而成儒道。河潤九里，澤及三族，使其弟墨。注三族，謂父母妻族也。能使弟成於墨教也。儒墨相與辯，其父助翟。注翟，緩弟名。疏翟，緩弟名也。儒則憲章文武，祖述堯舜，甚固吝，好多言。墨乃遵於禹道，勤儉好施。儒墨塗別，志尚不同，各執是非，互相爭辯，父黨小兒，遂助於翟矣。十年而緩自殺。其父夢之曰：使而子為墨者子也。闔胡嘗視其良，既為秋栢之實矣？注緩怨其父之助弟，故感激自殺，死而見夢，謂己既能自化為儒，又化弟令墨，弟由己化而不能順己，己以良師而便怨死精誠之至，故為秋栢之實。疏闔，何不也。秋栢，勁木也。父既助翟，而緩恨之，經由十年，感激自殺，仍見夢於父，以申怨言云：使汝子為墨者，我之功力也。何不看視我為賢良之師而更朋助弟？我怨恨之甚，化為異物秋栢子實，生於墓上。亦有作垠字者，垠，冢也。云：汝何不看我冢上，已化為秋栢之木而生實也？夫造物者之報人也，不報其人而報其人之天。注自此已下，莊子辭也。夫積習之功為報，報其性，不報其為也。然則學習之功，成性而已，豈為之哉。疏造物者，自然之洪鑪也，而造物者無物也，能造化萬物，故謂之造物也。夫物之智能，稟乎造化，非由從師而學成也。故假於學習，輔道自然，報其天性，不報人功也。是知翟有墨性，不從緩得。緩言我教，不亦繆乎。彼故使彼。注彼有彼性，故使習彼。疏彼翟先者有墨性，故成墨，若率性素無，學終不成也。豈唯墨翟，庶物皆然。夫人以己為有以異於人以賤其親，注言緩自美其儒，謂己能有積學之功，不知其性之自然也。夫有功以賤物者，不避其親也，無其身以平往性者，貴賤不失其倫也。疏言緩自恃於己有學植之功，異於常人，故輕賤其親而汝於父也。人之迷滯，而至於斯乎。齊人之井飲者相捽也。故曰今之世皆緩也。注夫穿井所以通泉，吟詠所以通性。無泉則無所穿，無性則無所詠，而世皆忘其泉性之自然，徒識穿詠之末功，因欲矜而有之，不亦妄乎。疏夫土下有泉，人各有性，天也；穿之成井，學以成術者，人也。嗟乎，世人迷妄之甚，徒知穿學之末事，不悟泉性之自然，而矜之以為己功者，故世皆緩之流也。齊人穿鑿得井，行李汲而飲之，井主護水，捽頭而休，莊生聞之，故引為諭。自是，有德者以不知也，而昆有道者乎。注觀緩之謬以為學，父故能任其自爾而知，故無為其間也。疏觀緩之迷，以為己誠有德之人，從是之後，忘知任物，不復自矜，況體道之人，豈視其功邪。古者謂之遁天之刑。注仍自然之能以為己功者，逃天者也，故刑戮及之。疏不知物性自爾，矜為己功者，逃遁天然之理也。既乖造化，故刑戮及之。聖人安其所安，不安其所不安；注夫聖人無安無不安，順百姓之心也。疏安，任也。任羣生之性，不引物從己，性之無者，不強安之，故所以為聖人也。眾人安其所不安，不安其所安。注所安相與異，故所以為眾人也。疏學己所不能，安其所不安也；不安其素分，不安其所安也。莊子曰：知道易，勿言難。疏玄道窈冥，言像斯絕，運知則易，忘言實難。知而不言，所以之天也；知而言之，所以之人也；疏妙悟玄道，無法可言，故詣於自然之境，雖知至極而猶存言辮，斯未離於人倫矣。古之人，天而不人。注知而落天地，未嘗開言以引物，應其至分而已。疏復古真人，知道之士，天然淳素，無復人情。朱汗漫學屠龍於支離益，單千金之家，三年技成而無所用其巧。注事在於適，無貴於遠功。疏姓朱，名汗漫。姓支離，名益。殫，盡也。罄千金之產，學殺龍之術，伏膺三歲，其道方成，伎雖巧妙，卒為無用。屠龍之事，於世稍稀，欲明處涉人間，貴在適中，苟不當機，雖大無益也。聖人以必不必，故無兵；注理雖必然，猶不必之，斯至順矣，兵其安有。疏達道之士，隨逐物情，理雖必然，猶不固執，故無交爭也。眾人以不必必之，故多兵；注理雖未必，抑而必之，各又其所見，則乖逆生也。疏庸庶之類，妄為封執，理不必爾而固必之，既件物情，則多乖矣。順於兵，故行有求。注物各順性則足，足則無求。疏心有貪求，故任於執固之情也。兵，恃之則亡。注不得已而用之，以恬淡為上者，未之亡也。疏不能大順韋命，而好乖逆物情者，則幾亡吾寶矣。小夫之知，不離苞苴竿牘，注苞苴以遺，竿牘以問，遺問之具，小知所殉。疏小夫，猶匹夫也。苞苴，香草也。竿牘，竹簡也。夫搴芳草以相贈，折簡牘以相問者，斯蓋俗中細務，固非丈夫之所忍為。敝精神乎蹇淺，注昏於小務，所得者淺。疏好為遺問，徇於小務，可謂勞精神於跛蹇淺薄之事，不能遊虛涉遠矣。而欲兼濟導物，太一形虛。若是者，迷惑于宇宙，形累不知太初。注小夫之知，而欲兼濟導物，經虛涉遠，志大神敝，形為之累，則迷惑而失致也。疏以奏淺之知，而欲兼濟羣物，導達羣生，望得虛空其形，合太一之玄道者，終不可也。此人迷於古今，形累於六合，何能照知太初之妙理邪。彼至人者，歸精神乎無始而甘瞑乎無何有之鄉。疏無始，妙本也。無何有之鄉，道境也。至德之人，動而常寂，雖復兼濟道物，而神凝無始，故能和光混俗而恒寢道鄉也。水流乎無形，發泄乎大清。注泊然無為而任其天行也。疏無玖順物，如水流行，隨時適變，不守形迹。迹不離本，故雖應動，恒發泄於太清之極也。悲哉乎，汝為知在毫毛，注為知所得者細。而不知大寧。注任性大寧而至。疏苞苴竿牘，何異毫毛。如斯運智，深可悲歎。精神淺薄，詎知乎至寂之道邪。宋人有曹商者，為宋王使秦。其往也，得車數乘；王悅之，益車百乘。疏姓曹，名商，宋人也。為宋偃王使秦，應對得所，秦王愛之，遂賜車百乘。乘，駟馬也。反於宋，見莊子曰：夫處窮閭阪巷，困窘織屨，槁項黃馘者，商之所短也；一悟萬乘之主而從車百乘者，商之所長也。疏窘，急也。言貧窮困急，織屨以自供，頸項枯槁而顦顇，頭面黃瘦而馘厲，當爾之際，是商之所短也。一使強秦，遂使秦王驚悟，遺車百乘者，是商之智數長也。以此自多，矜夸莊子也。莊子曰：秦王有病召醫，破癰潰痤者得車一乘，舐痔者得車五乘，所治愈下，得車愈多。子豈治其痔邪，何得車之多也？子行矣。注夫事下然後功高，功高然後祿重，故高遠恬淡者遺榮也。疏癰，痒熱毒腫也。痔，下漏病也。莊生風神俊悟，志尚清遠，既而縱此奇辯以挫曹商。故郭注云，夫事下然後功高，功高然後祿重，高遠恬淡者遺榮也。魯哀公問乎顏闔曰：吾以仲尼為貞幹，國其有廖乎？疏言仲尼有忠貞幹濟之德，欲命為卿相，魯邦亂病庶瘳差矣。曰：殆哉圾乎仲尼。注圾，危也。夫至人以民靜為安。今一為貞幹，則遺高迹於萬世，令飾競於七義而畫其毛彩，百姓既危，至人亦無以為安也。疏殆，近也。圾，危也。以貞幹迹率物，物既失性，仲尼何以安也。方且飾羽而畫，注凡言方且，皆謂後世，從事飾畫，非任真也。疏方將貞幹輔相魯廷，萬代奔逐，修飾羽儀，喪其真性也。從事華辭，以支為旨，注將令後世之從事者無實，而意趣橫出也。疏聖迹既彰，令從政任事，情偽辭華，析派分流為意旨也。忍性以視民而不知不信，注後世人君，將慕仲尼之遐軌，而遂忍性自矯偽以臨民，上下相習，遂不自知也。疏後代人君，慕仲尼遐軌，安忍情性，用之臨人，上下相習，矯偽黔黎，而不知己無信實也。以華偽之迹教示蒼生，稟承心靈，宰割真性，用此居人之上，何足稱哉。受乎心，宰乎神，夫何足以上民。注今以上民，則後世百姓非直外形從之而已，乃以心神受而用之，不能復自得於體中也。疏彼代百姓，非直外形從之，乃以心神受用之，不能復自得之性，以此居民上，何足可安哉。注彼，百姓也。汝，哀公也。彼與汝各自有所宜，相效則失真，此即今之見驗。疏彼，百姓也。汝，哀公也。百姓與汝各有所宜，若將汝所宜與百姓，不可也。注效彼非所以養己也。疏予，我也。頤，養也。我與百姓怡養不同，譬如魚烏，升沈各異，若以汝所養衛物，物我俱失也。誤而可矣。注正不可也。疏以貞幹之迹錯誤行之，正不可也。今使民離實學偽，非所以視民也，為後世慮，不若休之。注問不謂當時也。疏離實性，學偽法，不可教示黎民，慮後世荒亂，不如休止也。難治也。注治之則偽，故聖人不治也。疏捨己效物，聖人不治也。施於人而不忘，非天布也。注布而識之，非芻狗萬物也。疏二儀布生萬物，豈貴恩也。商賈不齒，注况士君子乎。疏夫能施求報，商客尚不齒理，况君子士人乎。雖以事齒之，神者弗齒。注要能施惠，故於事不得不齒，以其不忘，故心神忽之。此百姓之大情也。疏施而不忘，未合天道。能施恩惠，於物事不得不齒，為責求報，心神輕忽不錄，百姓之情也。事之者，性情也。為外刑者，金與木也；注金，謂刀鋸斧鉞；木謂棰楚極桎。為內刑者，動與過也。注靜而當，則外內無刑。宵人之離外刑者，金木訊之；疏宵，闇夜也。離，羅也。訊，問也。闇惑之人，罹於憲網，身遭枷杻斧鉞之刑也。離內刑者，陰陽食之。注動而過分，則性氣傷於內，金木訊於外也。疏若不止分，則內結寒暑，陰陽殘食之也。夫免乎外內之刑者，唯真人能之。注自非真人，未有能止其分者，故必外內受刑，但不問大小耳。疏心若死灰，內不滑靈府，形同槁木，外不挂桎梏，唯真人哉。孔子曰：凡人心險於山川，難於知天；天猶有春秋冬夏旦暮之期，人者厚貌深情。疏人心難知，甚於山川，過於蒼昊。厚深之狀，列在下文。故有貌愿而益，有畏若不肖，疏願，慤真也。不肖，不似也。人有形如慤真，而心益虛浮也；有心實長者，形如不肖也。有順懷而遠，疏懷，急也。形順躁急而心達理也。有堅而縵，有緩而針。注言人情貌之反有如此者。疏縵，緩也。釬，急也。自有形如堅固而實散縵，亦有外形寬緩心內躁急也。故其就義若渴者，其去義若熱。注但為難知耳，未為殊無迹。疏人有就仁義如渴思水，捨仁義若熱逃火，雖復難知，未為無迹。徵驗具列下文也。故君子遠使之而觀其忠，近使之而觀其敬，疏遠使忠佞斯彰，咫步敬慢立明者也。煩使之而觀其能，疏煩極任使，察其彼能。卒然問焉而觀其知，疏卒問近對，觀其愿智。急與之期而觀其信，疏忽卒與期，觀信契也。委之以財而觀其仁，疏仁者不貪。告之以危而觀其節，疏告危亡，驗節操。醉之以酒而觀其則，雜之以處而觀其色。疏至人酒不能昏法則，男女參居，貞操不易。九徵至，不肖人得矣。疏君子易觀，不肖難明。然視其所以，觀其所由，察其所安，搜之有塗，亦可知也。疏九事徵驗，小人君子，厚貌深情，必無所避。正考父一命而傴，再命而僂，三命而俯，循墻而走，孰敢不軌。注言人不敢以不軌之事侮之。疏考，成也。父，大也。有考成大德而履正道，故號正考父，則孔子十代祖宋大夫也。士一命，大夫二命，卿三命也。偃曲循牆，並敬容極恭，卑退若此，誰敢將不軌之事而侮之也。如而夫者，一命而呂鉅，再命而於車上儛，三命而名諸父，孰協唐許。注而夫，謂凡夫也。唐，謂堯也，許，謂許由也。言而夫與考父者，誰同於唐許之事也。疏而夫鄙夫也。諸父，伯叔也。凡夫篤競軒冕，一命則呂鉅夸華，再命則援綏作舞，三命善識自高，下呼伯叔之名。然考夫謙夸各異，格量勝劣，誰同唐堯許由無為禪讓之風哉。注有心於為德，非真德也。夫真德者，忽然自得而不知所以德也。疏役智勞慮，有心為德，此賊害之甚也。而心有睫，注率心為德，猶之可耳；役心於眉睫之間，則偽已甚矣。及其有眼也而內視，內視而敗矣。注乃欲探射幽隱，以深為事，則心與事俱敗矣。疏率心為役，用心神於眼睫，緣慮逐境，不知休止，致危敗甚矣。凶德有五，中德為首。疏謂心耳眼舌鼻也。曰此五根，禍因此德，謂凶德也。五根禍主，中德為無心也。何謂中德？中德也者，有以自好也而吡其所不為者也。注吡，訾也。夫自是而非彼，則攻之者非一，故為凶首也。若中無自好之情，則恣萬物之所是，所是各不自失，則天下皆思奉之矣。疏吡，訾也。用心中所好者自以為是，不同己為者訾而非之。以心中自是為得，故曰中德。窮有八極，達有三必，形有六府。疏八極三必窮達，猶人身有六府也。列下文矣。美髯長大壯麗勇敢，八者俱過人也，因以是窮。注窮於受役也。然天下未曾窮於所短，而恒以所長自困。疏美，恣媚也。髯，髭鬢也。長，高也。大，粗大也。壯，多力；麗，妍華；勇，猛；敢，果決也。蘊此八事，超過常人，受役既多，因以窮困也。緣循，偃俠，困畏不若人，三者俱通達。注緣循，杖物而行者也。偃佒，不能俯執者也。困畏，怯弱者也。此三者既不以事見任，乃將接佐之，故必達也。疏循，順也，緣物順他，不能自立也。偃佒，仰首不能俛執也。困畏，困苦怯懼也。有此三事不如恒人，所在通達也。知慧外通，注通外則以無崖傷其內也。疏自持智慧照物，外通塵境也。勇動多怨，注怯而靜，乃厚其身耳。疏雄健躁擾，必招讎隙。仁義多責。注天下皆望其愛，然愛之則有不周矣，故多責。疏仁義則不周，必有多責也。達生之情者傀，注傀然，大恬解之貌也。注肖，釋散也。疏注云：消，釋散也；傀，恬解也。達悟之崖，真性虛照，傀然縣解，無係戀也。達大命者隨，注泯然與化俱也。疏大命，大年。假如彭祖壽考，隨而順之，亦不厭其長久，以為勞苦·也。達小命者遭，注每在節上住乃悟也。疏小命，小年也。遭，遇也。如殤子促齡，所遇斯適，曾不介懷耳。人有見宋王者，錫車十乘，以其十乘驕●莊子。疏錫，與也。●，後也。宋襄王時，有庸瑣之人游宋，妄說宋王，錫車十乘，用此驕炫，排莊周於己後，自矜物先也。莊子日：河上有家貧恃緯蕭而食者，其子沒於淵，得千金之珠。其父謂其子曰：取石來鍛之。夫千金之珠，必在九重之淵而驪龍頷下，子能得珠者，必遭其睡也。使驪龍而寤，子尚奚微之有哉。疏葦，蘆也。蕭，蒿也。家貧織蘆蒿為薄，賣以供食。鍛，椎也。驪，黑龍也，頜下有千金之珠也。譬譏得車之人也。今宋國之深，非直九重之淵也；宋王之猛，非直驪龍也；子能得車者，必遭其睡也。使宋王而寤，子為●粉夫。注夫取富貴，叉順乎民望也，若挾奇說，乘天衢，以嬰人主之心者，明君之所不受也。故如有所譽，必有所試，於斯民不違，僉日舉之，以合萬夫之望者，此三代所以直道而行之也。疏懷忠貞以感人主者，必非常之賞。而用左道，使其說佞媚君王，僥倖於富貴者，故有驕●之容。亦何異遭驪龍睡得珠邪。餘詳注意。或聘於莊子。疏寓言，不明聘人姓氏族，故言或也。疏犧，養也。君王預前三日養牛祭宗廟曰犧也。衣以文繡，食以芻菽，及其牽而入於太廟，雖欲為孤犢，其可得乎。注樂生者畏犧而辭聘，髑髏聞生而矉●，此死生之情異而各自當也。疏芻，草也。菽，豆也。犧養豐贍，臨祭日求為孤犢不可得也。況祿食之人，例多夭折，嘉遁之士，方足全生。莊子清高，笑彼名利。莊子將死，弟子欲厚葬之。莊子曰：吾以天地為棺槨，以日月為連璧，星辰為珠璣，萬物為齎送。吾葬具豈不備邪？何以加此。疏莊子妙達玄道，逆旅形骸，故棺槨天地，鑪冶兩儀，珠璣星辰，變化三景，資送備矣。門人厚葬，深乖造物也。弟子日：吾恐烏鳶之食夫子也。莊子曰：在上烏鳶食，在下為螻蟻食，奪彼與此，何其偏也。疏鳶，鶿也。門人荷師主深恩也，將欲厚葬，避其烏鳶，豈知厚葬還遭螻蟻。情好所奪，偏私之也。以不平平，其平也不平；注以一家之平平萬物，未若任萬物之自平也。疏無情與奪，委任均平，此真平也。若運情慮，均平萬物，若欲起心，已不平矣。以不徵徵，其徵也不徵。注徵，應也。不因萬物之自應而欲以其所見應之，則必有不合矣。疏聖人無心，有感則應，此真應也，若有心應物，不能應也。徵，應也。明者唯為之使，注夫執其所見，受使多矣，安能使物哉。疏自炫其明，情應於務，為物驅使，何能，役人也。神者徵之。注唯任神然復能至頗，故無往不應也。疏）神者無心，寂然不動，能無不應也。注明之所及！不過於形骸也，至順則無遠近會深，皆各自得。疏明則有心應務，為物驅役，神乃無心，應感無方。有心不及無心，存應不及忘應，格量可知也。而愚者侍其所見入於人，其功外也，不亦悲乎。注夫至順則用發於彼而以藏於物，若恃其所見，執其自是，雖欲入人，其功外矣。疏夫忘懷應物者，為而不恃，功成不居。愚惑之徒，自執其用，叨人功績，歸入已身，雖欲矜伐，其功外矣。迷忘如此，深可悲哉。