若夫至聖，不過伏羲，始畫八卦，效法天地。文王帝之宗，結體演爻辭。夫子庶聖雄，十翼以輔之。三君君天所挺，迭興更御時。優劣有步驟，功德不相殊。制作有所踵，推度音鐸審分銖。有形易忖量，無兆難慮謀。作事令可法，為世定詩書。素無前識資，因師覺悟之。皓若寒帷帳，瞋目登高台。火記六百篇，所趣等不殊。文字鄭重說，世人不孰思。尋度音鐸其源流，幽明本共居。竊為賢者談，曷敢輕為書？若遂結舌瘖，絕道獲罪誅。寫情著竹帛，又恐泄天符。猶豫增嘆息，俯仰綴斯愚。陶冶有法度，未可悉陳敷。略述其綱紀，枝條見音現扶疏。