雲林右英王夫人，名媚蘭，字申林，王母第十三女也，受書為雲林宮右英夫人，治滄浪宮。晉興寧三年乙丑七月三日，與東嶽上卿司命真君諸真同降於楊君，因受書曰：「弱喪氵罔氵養，篤靈未盡，倚伏異因，雲梯未抗，雖有懷於進趣，猶未淵於至理矣。君才實天工，心以清瀾，凝浪於高韻，棲神乎太玄，期紫庭而步空矣，有心洞於飛滯，柔輪郁乎冥契也。動合規矩，等圓殊方，靜和真味，吐納余音，可謂縱誕德，挺英姿，良為欽矣。然穢思不豁，鄙吝內固，淫念不斷，靈池未澄，將未得相與論內外之期，泛二景之交耳。夫失機者貴在能改，相釋有情，今無妨矣，雖暫弭群聽，故克和也。前途攸邈，此比非一漏，萬緒多端，當恒戢密。茍情有愆散，得隨事失，悟言微矣，將何以遏之？將何以遣之？清響散空，神風灑林，身超冥衢，誌詠靈音，仁侯其人也。守真一勤篤者，一年使頭不白而禿再生，茍內憂子孫，以家業自羈，外綜王事朋友之交，耳目廣用，聲氣雜役，此亦道不專也。」又述玉斧修道之事，因喻以薛季和七試不遇，乃長裏先生薛公之弟為淫失位，然性好簫音，鳳響故長裏，乞之於太上，使其生因言肇阿，陰德可以及於許侯玉斧也。又雲：「聞北風則心悲，睹啟曜則懷泰，思駿以慕騁，嘉柔順以變郁，世人之心，曷嘗不爾，此則其本鄉之風氣，首丘之內感也。茍能信之，君其諧矣。如其壅忄秉欲丹絳不陽，靈人攜手而空返，高友斂袂而回晏，神氣不眄其宅，寂通不鼓其目，自命矣，夫故可悲耶！夫得道者，以其能排卻眾累，直面而進於是，百度自靜，眾務雲散，該其擾者，不足為勞，披於艱者，可以表心。正月中必有龜山，客來賢者之舉，復宜詳之。自古及今，死生有津，顯默異會，藏往滅智，與世同之者，皆得道之行也。若夫瓊丹一禦，九華三飛，雲液晨酣，流黃徘徊，仰咽金漿，咀嚼玉蕤者，立便控景登空，玄升太微也。自世事乘互，斯業來就，當暫履太陰，潛生冥鄉，外身棄質，養胎虛宅，陶氣絕龠，受精玄漠，故改容於三陰之館，變童顏於九煉之戶，然後知神仙為貴死而不亡，去來之事理之深也。夫垂蔭萬畝者，必出峻極之嶺；滔天振岑者，必發淵浩之源，洪哉！積陰德之賢，有似人也。逸ら逍遙大荒之表，故無羈絡之憂，靈羽振翅玄圃之峰，以違羅ㄌ之患，人之修道豈厭乎？藏身之密匿跡之幽也。且尋飛絕影之足，不能聘逸於呂梁；淩波詠泉之舟，不得陟峻於太行，此才之異也。繁林翳薈，則羽族雲萃；玄泉浩瀚，則鱗群競赴，此在德之茂也。為道者實為勤苦，勤苦者必得之矣。學道者當在專道，註真情，無散念，撥奢侈，保沖白，寂焉如密，有所睹熙焉，如潛有所得專，專如臨深谷，戰戰如履薄冰，此得道之門耳，而未得道之室也，所謂學道甚難而甚易，若其寂玄沈味，保和天真，註神棲靈，耽研六府，惜氣杜情，無視無聽，此學道之易也。若其不能行此數者，所以為難也。況山嶽氣擾則強禽號於林，川瀆結滯則龍虬慘於澤，此自然象也。茍趣舍理乖，則吹萬之用不同也。非靜順無以要謙，非虛棲無以冥會，思之無邪，則無禍害矣。在正其心而斥其累，澄其源而清其流也。若南趨而北騁，心念而口違，捐薺而茹荼，哂九成而悅北鄙者，我知其無識和音之聽，鑒也。因告晉簡文帝宜以麝香一具於頸間，辟水註及惡夢。學道在積功累善，太虛真人常雲：「人有眾過而不自悔罪，歸其身如川赴海，日益深廣矣。有惡知非悔過，從善罪減，善積亦得道也。夫人遇我以惡者，以善對之；遇我以禍者，以福對之，善常在已矣。惡人害善人，猶如仰天而唾，唾不汙天還自汙身；逆風揚塵，塵不汙彼，還蒙其己，道不可毀，禍必滅己。又飯凡人百，不如飯一善人；飯善人千，不如飯一寒棲學道之人，此高真之秘言，太上之要戒也。財色之於身也，譬如小兒舐刀刃之蜜，蜜不足以美口而有截舌之憂戒哉。誌之愛欲之大，莫大於色，其罪無外，其惡無赦，得不戒耶？學道在陰德，施惠解救也。用誌莫大於守身奉道，其福甚大，其生甚固。」夫人受詩曰：「駕遨八虛，回宴東華房。阿母延軒觀，朗嘯躡靈風。我為有待來，故乃越滄浪。騰躍雲景轅，浮觀霞上空。霄縱橫舞，紫蓋托靈宮。朱煙纏ユ旄，羽帔扇香風。雷號猛獸攫，電吟奮玄龍。鈞籟混庭響，金築唱神鐘。采芝滄浪阿，掇華八淳峰。朱顏日以新，劫往方嬰童。夫道不專已，行事亦無功。夫真仙之才，例多隱逸，棲身林嶺之中，遠人間而抱淡泊，則必嬰顏而玄鬢也。玉醴金漿，交黎火棗，此即騰飛之藥，不比於金丹也。仁侯體未真正，穢念盈懷，恐此物輩，不肯來也。茍真誠未一，道亦無私，亦不當試問。交黎火棗之樹，已生君心中，今猶有荊棘相雜，是以二樹不見，不審可翦荊棘出此樹否！此樹單生，其實幾好也。雖雲問也其欲希之，近也當為君問，主領者三年更以相問，以即日始也。夫虛和可守，雄蕭蕭可守，雌知白可守，黑蕭蕭者謂單景獨往也，君絳宮中詎能仰扉空同上，上雲玄之涯否？道易聞而患不真，書易得而患不行，若專如此大天之中，盡真仙比肩也，我亦無咎於不能為者，心不定而欲書，將欲沽之哉；意不往而求真，以欲之也，可以此告許長吏。十月十五日而降，又述秋分日瑤臺大會之詩。青童大君四君各吟真詞，以和玄鈞廣韻之弦，青童君吟曰：「欲植滅度根，當拔生死栽。沈吟墜九泉，但坐惜形骸。」「觀神載形時，亦從車從馬。車敗馬奔亡，牽連一時假。哀世莫識此，但是息風火。種罪天網上，受毒地獄下。」「神為渡形舟，泊岸當別去。形非神常宅，神非形常載。徘徊生死輪，但苦心猶豫。」「失道從死津，三魂迷生道。生生日以遠，死死日以早。悲哉苦痛容，根華已顛倒。起就零落坐，焉知反枯老。」「該清道難通，幽違妙難窮。許侯其人也，曜靈方升丘。騰躍暉霞外，身飛九天中。作則群真歸，金闕撫種人。」其德仁以融，其教整以和。可謂天秀標，韻為後民崇。養形靜東岑，七神自相通。風塵有憂哀，殞我白鬢翁。長冥遺嘆仰，恨不早逸蹤。停駕望舒移，回轅返滄浪。未睹若人遊，偶想安得康。良因候青春，以敘中懷忘。控晨浮紫煙，八景觀氵瓜流。羽童捧瓊漿，玉華餞琳腴。相期白水涯，揚我葳蕤珠。滄房煥東霞，紫造浮絳晨。雙德秉道宗，作鎮真伯藩。八臺可眄目，北看乃飛元。清凈雲中視，渺渺躡景遷。吐納洞嶺秀，藏暉隱東山。久安人事上，日也無虛閑。豈若易翁質，返此孩中顏。晨闕太霞構，玉室起霄清。領略三奇觀，浮景翔絕冥。丹華空中有，金闕育挺精。八風鼓錦披，碧樹曜四靈。華蓋蔭蘭暉，紫轡策綠耕。結信通神交，觸類率天誠。何事外象感，須睹瑤玉瓊。三景秀郁玄，霄映朗八方。丹雲浮高宸，逍遙任靈風。鼓翮乘素飈，竦ツ瓊臺中。綠蓋入協晨，青擲空同。右揖東林帝，上朝太虛皇。玉賓剖鳳腦，遨酣飛蕊漿。雲鈞回曲寢，千音何瑯瑯。錦旌召猛獸，華幡正低昂。香母折腰唱，紫煙排棟梁。總轡高清闕，解駕佳人房。昔運挺未兆，靈化順氣翔。心眇玄涯感，年隨積椿崇。形茍甘臭味，動靜失滄浪。我友實不爾，榮辱昨已忘。絳景浮玄晨，紫軒乘煙征。仰超綠闕內，俯眄朱火城。東霞啟廣暉，神光煥七靈。翳映泛三燭，流任自齊冥。風纏空洞宇，香音觸節生。手攜織女舞，並衿匏瓜庭。左徊青羽旗，華蓋隨雲傾。宴寢九度表，是非不我營。抱真棲太寂，金姿日愈嬰。豈似愆穢中，慘慘無聊生。三轡控紫軒，傾雲東林阿。四旌曜明空，朱軒飛靈丘。玉蓋蔭七景，鼓翼霄上浮。九音朗紫空，玉敖洞太無。宴詠三晨宮，唱嘯呼我儔。不覺椿已老，豈知二景流。佳人雖兼忘，而未放百憂。長林真可靜。巖中多自娛。北登玄真闕，攜手結高羅。香煙散八景，玄風鼓絳波。仰超瑯園津，俯眄霄陵阿。玉簫雲上奏，鳳鳴洞九遐。乘氣浮太空，曷為躡山河。金節命羽靈，征兵折萬魔。齊挹二辰暉，千春方嬰牙。喪真投競室，不解可奈何。仰眄太霞宮，金閣曜紫清。華房映太素，四軒皆朱瓊。擲輪空洞津，總轡舞綠。玉華飛雪蓋，西妃運錦ユ。雖然塵濁涯，倏佳人庭。宿感應真降，所招已在冥。乘風奏霄晨，共酣丹琳罌。公侯徒渺渺，安知真人靈。清晨揖絳霞，總氣霄上遊。徊躡曲波，遂睹世人憂。辭旨郁然起，不散三秀。何若巡玄鄉，撫敖為爾娛。君安有有際，我願有中無。轡景登霄晨，遊宴滄浪宮。彩雲繞丹霞，靈藹散八空。上真吟瓊室，高仙歌琳房。九鳳唱朱籟，虛節錯羽鐘。交棲金庭內，結我真中朋。俱挹玉醴津，倏忽已嬰童。雲何當路蹲，愆こ隨日崇。晨遊太素宮，控觀玉河。夕宴郁絕宇，朝采圓景華。彈敖北寒臺，七靈暉紫霞。濟濟高仙舉，紛紛塵中羅。盤桓囂藹內，愆累不當多。駕氣聘雲，晨登太氵亭丘。絳津連岑振，清波鼓浚流。步空觀九緯，八綱皆已遊。暫宴三金秀，來觀立誌儔。勤懈不相掩，是以積百憂。淩波越滄浪，忽然造金山。四顧終日遊，罕我雲中人。紫闕構虛上，玄館銜絕飈。琳瑯敷靈囿，華生結瓊瑤。騁滄浪津，八風激雲韻。披扇。北翳，握節鳴金簫。鳳籟和千鐘，西童歌晨朝。心豁虛無外，神襟何朗寥。回舞太空嶺，六氣運重幽。我塗豈能尋，使爾不終雕。玄波滄浪濤，洪津鼓萬流。駕景眄六虛，思與佳人遊。妙唱不我對，清音與誰投。雲中騁瓊輪，何為塵中儔。松柏生玄嶺，郁為寒林傑。繁條盛嚴冰，未肯懼白雪。亂世幽重岫，巡生道常潔。飛此逸轡輪，投彼遐人轍。公侯可去來，何為不能絕。清靜願東山，蔭景棲靈穴。蔭景閑庭虛，翳薈青材密。圓曜映南軒，朱風扇幽室。拱袂閑房內，相期探妙術。寥朗遠想玄，蕭條神心逸。縱心空洞津，竦轡策朱。佳人來何遲，道德何時成。寓言必可用，不用是無情。焉得駕跡，尋此空中靈。微音良有旨，當用慎勿輕。事事應神機，保爾見太平。轡景落滄浪，騰躍青海津。絳煙亂太陽，羽蓋傾九天。雲輿浮空洞，倏忽滄波間。來尋真中友，相攜侍帝晨。王子協明德，齊首招王賢。下眄八河宮，上寢希林巔。漱此紫瓊腴，方知穢途辛。佳人將安在，勤之乃得親。絳闕排廣霄，披丹登景房。紫旗振雲霞，羽晨舞八風。停蓋濯碧溪，采秀月支峰。咀嚼三靈華，吐吸九神芒。椿數無絕紀，協日積童蒙。攜袂明真館，仰期無上皇。北鈞唱羽人，王玄粲賢眾。雲何波浪宇，得失為我鐘。引領囂庭內，開心擬穢沖。習適榮辱域，罕躡希林宮。一靜安足苦，試去視滄浪。世珍芬馥交，道宗玄霄會。振衣尋真儔，回軒風塵際。良德映玄暉，穎拔粲華蔚。密言多償福，沖靜尚真貴。恒當二象順，攜手同襟帶。何為人事間，日焉生患害。夫人自初降，說此賦詩，尤皆勉勵於修道，慮中道而敗，則禍更重矣。丁寧戒諭者以許君及玉斧，皆籍名仙簡，務其日進玄德，更懋真階耳。因述青童君勸學道之士，拔愛欲之根，如掇懸珠，一一掇之，自當盡矣。又雲牛馬負重入泥，轉增陷沒；道士心挾世欲，速須去之。視彼泥中之牛，願求蘇息耳。人讀道經，得修道之味，如饗美食，六腑皆美而有余味。能行如此者，得道矣。紫元夫人亦與夫人言眾真曰：「天下有五難，貧窮惠施難，豪富學道難，制命不死難，得見洞經難，生值壬辰後當聖世難。昔聞之於大道君曰：『道德無形，知之無益，當在守誌行道耳。』譬如磨鏡，垢去明存，即見已形。斷六情，守空靜，即自見道之真，亦可自知宿命矣。」玄清夫人雲：「世人系於妻子家宅之患甚於牢獄，牢獄有原赦之時，而妻子情欲雖有虎口之禍，已猶甘心投之，其罪無赦。故謂之家累，言其陷累我身，不得逍遙自適。而人不知割愛去累，洗心為道，而存其身也。」楊君降真之會，有十夫人皆列位號而無傳記及歌吟之詞，備列於此。太和靈嬪上真左夫人、北海六微玄清夫人、北漢七靈右夫人、太極中華右夫人、八靈道母西嶽蔣夫人、上真東宮衛夫人、朱陵北絕臺上嬪管妃、北嶽上真山夫人、西漢夫人、長陵杜夫人，此夕二十三真人、十五夫人降於金壇楊君家也。

嬰母者，姓諶氏，字曰嬰，不知何許人也。西晉之時，丹陽郡黃堂觀居焉，潛修至道，久歷歲年，時人自童幼逮於衰老見之，鬢齠容顏狀無改，眾號為嬰母。因入吳市見一童子，年可十四五，近前拜於母雲：「合為母兒。」母曰：「年少自何而來，拜吾為子？」未測其旨，亦莫敢許之，豈可相依耶，乃慘嘆而去。月余，又於吳市逢一孩子，三歲以來若無所歸，悲號浹夕，母因視之，執母衣裾，不肯舍去，人或見者，勸母收而育之，逾於所生矣。既長，明穎孝敬，異於常人，冠歲以來，風神挺邁，所居常有異雲氣光景仿佛而見，侍母左右，時說蓬壺閬風之事。母異之，謂曰：「吾與汝暫此相因，汝以何為號也？」子曰：「昔蒙天真明授靈章，錫以名品，約為孝道明王，今宜稱而呼之矣。」遂告母修真之訣曰：「每須高處玄臺，疏絕異黨，閑丘阜，餌服陽和，靜夷玄圃，委鑒太虛，元英公子《黃老玉書》、《大洞真經》豁落七元太上隱玄之道，可致輕蓋，以流霞之輦，眄眄乎文昌之臺。得此道者，九鳳齊唱，天籟駭虛，竦身禦節，八景浮空，龍輿虎旗，遊扇八方矣。母宜寶之！」一旦孝道明王漠然隱去，母密修大法，積數十年，人莫知也。其後吳猛、許遜自嵩陽南遊，詣母，請傳所得之道，因盟授之孝道之法，遂行江表。暇日母告二子曰：「世雲昔為遜師，今玉皇玄譜之中，猛為禦史而遜為高明大使，總領仙籍，位品已遷，又所主十二辰，配十二國之分。遜領玄枵之野於辰，為子猛統星紀之邦，於辰為醜，許當居吳之上，以從仙階之等降也。」又數年，有雲龍之駕千乘萬騎來迎，諶母白日升天。今洪州高安縣東四十裏有黃堂壇靖，即許君立祠朝拜聖母之所。其升天事跡在丹陽郡中，後避大唐宣宗廟諱，鐘陵祠靖號為諶母。其孝道之法，與靈寶小異，豫章人世世行之，偉哉！人之行莫大於孝，孝於親者必忠於君，理於家者必康於國。感天地，動鬼神，厚人倫，美教化，移風俗，外清八表，內正百度，可以助道弘化者，其唯孝乎，則孝道之法降自上玄，隆於晉代，豫章之俗，至今行之，故許君則拔宅升天，位統列國，皆孝感也。

鉤弋夫人，齊人也，姓趙，少好清凈，病六年，左手拳握不開。望氣者雲：「東北有貴人氣。」推求而得之，召見，姿色甚偉。漢孝武帝發其手，得玉鉤，手尋展，遂幸之，生昭帝。武帝害之，殯屍不冷，而香一月間。昭帝即位，改葬之，棺槨但有絲履而已。故名其宮曰鉤弋，後避諱改為代廟。每祠謁之際，時有神坐於廟閣內焉。

湘江二妃者，舜之妃也，長曰娥皇，次曰女英。昔堯以耄昏倦於天下，舉賢隱之德以讓之，許巢善卷之屬避之而去，訪於側陋，有鰥者曰：「虞舜以孝德聞，堯舉而用之，娉之二女，以觀其內，歷試諸難，以觀其外，既而大麓不迷，百工鹹理，爰俾攝政二十八年而堯崩，舜服喪三年，而後即位。即位之年，年六十一矣，在位又五十一年，凡壽一百一十二歲。南巡於蒼梧之野，止於何侯之家，太帝五老以瑤車玉雲旌羽蓋降而迎舜，遂升天不還，何侯亦拔宅而去。二妃時在山下求舜，不獲，瞻望九峰，一一相似，不知舜之所之，望峰而泣，扌文淚於崖竹，竹為之斑歷，視諸峰，皆疑舜在其上，因為九嶷山焉。即而精誠感通，亦得仙去。時人以為其沈於湘江也，故立祠焉，祠中列湘君湘夫人之位，此其序長少之品位，當是娥皇為湘君，女英為湘夫人，非是別有湘君之神也。高秋月夜，九嶷湘浦時聞天鈞韶樂之音，蓋是舜上理紫微下鎮此山，每所經遊，必有天樂導從，靈音駭虛，俗謂之湘靈鼓瑟，亦誤傳也。」俗中鹹以二妃為堯之女事，亦誤矣。今按帝系雲：「黃帝曰帝鴻氏，姬姓，少典之子，亦雲姓少典，亦雲姓公孫，名軒轅。神農世衰，諸侯怨叛，蚩尤肆毒，害及生靈，黃帝自有熊之國興師佐命，遂即帝位，克蚩尤，誅姜氏之後，而定天下。黃帝之子名摯紹，黃帝位號為少昊氏，亦曰金天氏。金天之子曰顓頊，顓頊之子曰帝嚳，帝嚳之子曰堯，號陶唐氏，名放勛。」以此詳之，堯即黃帝玄孫也，乃為顓頊五世之孫，堯乃舜再從祖也，堯之女乃舜之從祖姑也，堯不應以女娉舜，此恐史冊相傳之誤耳。當是堯欲歷試於舜，以觀其德，娉以二女，史臣遂而書之，固非堯女以娉於舜矣。娥皇女英非姬姓也，又舜之號非謚號也，謚法起於周公，欲以褒貶君臣，垂戒懲勸，立以為法。後人執而加之，雲翊善傳聖曰堯，蓋取堯舉其舜於側陋，授以天下，禪讓之美，千古所宗，故追為此謚爾。又舜之一字，《謚法》雲：仁聖盛明曰舜，此亦後人追立之號也，何者？按《書》雲：堯將巽位，曰：「咨爾四嶽，朕在位七十載矣，汝能庸命巽朕位？」嶽曰：「否！德忝帝位。」帝曰：「明明揚側陋師錫。」帝曰：「有鰥在下曰虞舜。」帝曰：「俞予聞如何？」嶽曰：「瞽子父頑母囂，象傲克諧，以孝蒸蒸。」帝曰：「我其試哉，降二女於媯嬪於虞。」帝曰：「欽哉！」此則堯但以二女嬪配於舜，觀其理內之德，或取諸宮掖，或得於民間，固非堯之女以娉於舜明矣。蓋是秦皇焚書之後，學士逃難解散，史籍湮滅，篇卷不全，濟南伏生口以傳授，或有舛誤，無由顯明舜之為號，亦自布衣而有，非是歿後之謚，如伏羲、神農、帝嚳、顓頊之例是也。穎悟之士更望祥之。

洛川宓妃，宓犧氏之女也。得道為水仙，以主於洛川矣。常遊洛水之上，以眾女仙為賓友，自以遊宴為適，或祥化多端，亦猶朝雲暮雨之狀耳。魏雍丘王曹植感宋玉對楚王之事，作《洛神賦》以敘之，言其狀也，翩若驚鴻，婉若遊龍，榮耀秋菊，華茂春松，仿佛號若輕雲之蔽日，飄搖兮若流風之回雲，皎若太陽升朝，霞灼若笑蕖出綠波，體迅飛鳧，飄忽若神，淩波微步，羅襪生塵，此蓋文士妖飾之詞。若夫得道登真，體位高邈，仙凡隔，感降良難，宜可方宋玉淫冶之音，所致上仙之一遇也。至若馮夷服虹丹為水仙，位證河侯震蒙得玄珠，主於沲岷之錄，吳姬娥獲瓊蕊登於月宮，此非獨水為太陰之府，而女仙主之，蓋其職秩所遇也。呂公子服水玉而為河伯，天吳餌雲母而為水神，亦有男仙居水官之任也。馮夷者，好道。遇涓子，以虹丹授之，服而為水仙，位為河亻戾震蒙氏。女者亦曰奇相氏，得黃帝玄珠之要而為水仙，為岷沲江源之主，吳姬娥，羿妻也，羿司射衛黃帝之宮，入宮得瓊蕊之丹，以與妲娥，服飛入月宮，為月中之官。況五嶽十山九江八澤，皆有仙曹靈府，以司明世人罪福功過，亦主掌山川寶貨靈草神芝，或統禦洞天真經玉籍，其任不常，或千年五百年，亦有遷易玄真杳隔世，莫得知也。

陽都女者，陽都市酒家之女也，生有異相，眉連耳，細而長，眾以為異，疑其天人也。時有黑山仙人犢子者，鄴人也，常居黑山采松子茯苓，餌而服之已數年矣，莫知其姓名，常乘黃犢，時人號為犢子。時壯時老，時醜時美，來往陽都酒家，都女悅，遂相奉侍。一旦，女隨犢子出取桃，一宿而反，得桃甚多，連兜甘美，異於常桃。邑人伺其去時，既出門，二人共牽犢耳而走，其速如飛，人不能追也。如是且還，復在市中數十年，夫婦俱去，後有見在潘山之下，冬賣桃果焉，《文選》賦雲「犢配眉連」是也。

杜蘭香者，不知何許人也。有漁父者，於湘江洞庭投綸自給，一旦，於洞庭之岸聞兒啼哭聲，四顧無人，惟三歲女子在於岸側，漁父憐而舉之還家，養育十余歲，天姿奇偉，靈顏姝瑩，迨天人也。忽有青童靈人自空玄而下，來集其家，攜女而去，臨升天，謂其父曰：「我仙女杜蘭香也，有過謫於人間，玄期有限，今將去矣。」於是淩空而去，自後時亦還家，其後於洞庭包山降張碩家。碩蓋修道者也，蘭香降之三年，授以舉形飛化之道，碩亦得仙。初降時，留玉簡玉唾盂紅火浣布，以為登真之信焉。又一夕，命侍女賫黃鱗羽帔，絳履玄冠，鶴氅之服，丹玉佩，揮靈劍，以授於碩，曰：「此上仙之所服，非洞天之所有也。」不知張碩仙官定何班品，傳記未顯，難得詳載也。漁父亦自老益少，往往不食，亦學道江湘間，不知所之矣。