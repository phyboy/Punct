肝氣鬱勃清且長，羅列六腑生三光。心精意專內不傾，上合三焦下玉漿。玄液雲行去臭香，治蕩髮齒煉五方。取津玄膺入明堂，下溉喉嚨神明通。坐侍華蓋遊貴京，飄飄三清席清涼，五色雲氣紛青葱，閉目內眄自相望，使諸心神還自崇，七玄英華開命門，通利天道存玄根。百二十年猶可還，過此守道誠甚難，唯待九轉八瓊丹，要復精思存七元，日月之華救老殘，肝氣周流終無端。