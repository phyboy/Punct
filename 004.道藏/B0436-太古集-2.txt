乾者為天之用，天者是乾之體。天所以清虛高遠，純陽不雜，一氣冥運，萬物化生，乃可法天之用，不可法天之體。故曰乾象而稱老陽，其數則九，謂乾為天有三畫，三因之得九，此卦重之六爻而各稱九是也。夫天之道勢如偃蓋，狀若雞卵，娶坤為妻而生六子也。

坤者為地之用，地者是坤之體。地所以純厚廣載，純陰不雜，二氣升降，物有變遷，乃可法地之用，不可法地之體。故曰坤象而稱老陰，其數則六，謂坤為地有六畫，象之稱六。此卦重之六爻各稱六是也。夫天有三畫，而兼坤之六畫故稱九也，惟地屬老陰而不得兼陽故稱六也。

日者太陽之精，象離卦也，其數則七。稱少陽者，為離卦，上下俱長中虛，則短成四畫，而兼乾之三畫，故稱七數。而為少陽者，乾天之道，覆蔭萬物，清虛廣遠，純陽不雜，一氣冥運名曰老陽。日之為道雖無此大，而光明著于八方，普及天下，出則為晝，沒則為夜，故雲少陽也。

月者太陰之精，象坎卦，其數則八。而稱少陰者，謂坎卦，上下俱短中實，則長成五畫，而兼乾之三畫故稱其八。而為少陰者，坤地之道大有所載，名之老陰。月之光明有圓有缺，出則為夜，照耀無窮，如地之大故稱少陰。夫日月為天地之子，而得兼乾，而不得兼坤，所謂子從父也。

天地交而泰，不交而否者，謂天之陽氣下降地中，地之陰氣升而天上，此謂天地交而成泰。若天之氣上騰，地之氣下降者，謂天地二氣不相交感，而萬物則有所否閉不能通暢。故天地宜交，不宜不交。萬物宜泰，不宜不泰，不泰則否。故天道十有一年而泰，十有二年而否也，一紀之年全其否泰。

日月會而合，不相會合而成弦望。日則一年而行天之一周，月則一月而行天之一周。一歲之內無閏，則十有二月。月各會有所合，故曰日月隔壁謂之朔。朔者旦也，旦者每月一日，各有會合，於日之下名之曰朔。日月相衡謂之望，四分之一謂之弦，此者不相會合之時也。光盡體伏謂之晦，相近於合也。

天為純陽而有陽數，陽數有一、有三、有五、有七、有九，總而論之共得二十有五，成乾之陽數。而為奇者，謂奇為四正方而兼乎中，此之是也。天數有五，自相秉之則得奇數，故曰北一、東三、南七、西九、中五皆陽數也。陽之數一、三、五、七、九是也。

地為純陰而有陰數，陰數有二、有四、有六、有八、有十，總而論之共得三十，成坤之陰數。而為偶者，偶者為四正方而兼乎中，此之是也。故曰東八、西四、北六、南二、中央十皆陰數也，陰之數二、四、六、八、十是也。地本方，故稱偶；天本圓，故稱奇。

天象有二十八宿，度則三百六十有五。四分度之一者，分佈於十二分野之中，而經星之常道也。所以日月五行七政為緯，迴圈周度，變化生焉，以分四維。四正之義者，東方、南方、西方、北方自得其數，同天地日月之功，有蒼龍焉，有白虎焉，有朱雀焉，有玄武焉，此者亦象春之與夏，秋之與冬也。

天地定位，日月運行，八節四時，自然運轉，所以暑往則寒至，春去則秋來，而成一歲之功。歲功之內有七十二候焉，候謂應時之候，明物有自然。應節氣則五日七分而為一候者也。自立春至大寒之後，凡為一年，則有之十二次物候，自來應時之氣也。

天地奇偶之數，而成河圖則有五十有五，惟此圖書則四十五數，而遍九宮象龜之形狀，頭九尾一，左三右七，二四為肩，六八為足，此自然之象也。背上有五行，而可以知來占兆吉凶，故通神明之德，以類萬物之情。天生神物，聖人則之以為圖書。一、三、五、七、九為奇，屬陽也，四正方。二、四、六、八為偶，屬陰也，惟地數十在於龍腹，不有所顯，故存之不畫也。

夫易之道，非神功而不可測，非聖者而不可知。故有太易，仍未見之氣也。有太初氣之始也，有太始形之始也，有太素質之始也。氣、形、質具未相離者，謂之混沌。混沌既判，兩儀有序，萬物化成混沌以前則為無也，混沌之後則屬有也，一有一無而為混沌。混混沌沌，天地日月交泰會合之時也。

五行者水、火、土、金、木是也。凡天地之數，而各有合生於五行者，所謂天一與地六合而生水，地二與天七合而生火，天三與地八合而生木，地四與天九合而生金，天五與地十合而生土。天地之數五十有五而生成五行，五行之數可見矣。七言得之水，九言得之火，十一數而得之木，十三數而得之金，十五數而得之土，此為天地而生五行也。

天元十幹者，謂甲乙象木、丙丁象火、庚辛象金、壬癸象水、戊己象土。夫木之為體象春而生乎萬有，主魂而靈見於苗；火之為體象夏而長乎萬物，主性而神見於花；金之為體象秋而成乎品類，主魄而氣見於實；水之為體象冬而就乎萬有，主命而精見於根；土旺事加四季之正逐時而有也。

夫三才之道者天、地、人也，天元有十幹之屬，地元有十二支之屬，人元有五行八卦之屬，此三才。而配于支幹五行卦象之屬，而入乎虛，而出乎無，虛無之間生長成就萬物之功。不有怠倦者，因造作而必得所化，化之與造，為者本無為之化也，爐有三層十二門，火居於中，煉乎三才之真氣而合成道也。

八卦收歸於鼎者，謂乾象天、坤象地、震象龍發乎雷、巽象虎生乎風、坎象雲降乎雨、離象電閃乎光、艮象山通乎氣、兌象澤而悅乎物。因乾健而運，自坤順而動，得此三男三女，妙乎大用，而利於萬物。此則明，雷風雲雨電閃之屬，本自晴空而來，複歸晴空而去，故謂之鼎，鼎之為器下存於火中，煉其天地、雷風、火山、水澤而成大丹也。

夫黃鐘之律以應十一月，用事則九寸三分，損一而生林鐘以應六月，用事則三分，而益一生太簇以應正月，用事則則三分，損一而生南呂以應八月，用事則三分，益一而生姑洗以應三月，用事則三分，損一而生應鐘以應十月，用事則三分，益一而生無射以應九月，用事則三分，損一而生夾鐘以應二月，用事則三分，益一而生夷則以應七月，用事則三分，損一而生大呂以應十二月，用事則三分，益一而生蕤賓以應五月，用事則三分，損一而生清宮。黃鐘九十分損五十七分而生仲呂以應四月，用事則生執始，執始生去滅，去滅生南事。凡自黃鐘之節至應鐘而為十二管，其有清宮、執始、去滅、南事以為律管之終，故附之於下。