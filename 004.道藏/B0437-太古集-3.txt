乾卦為老陽，坤卦為老陰，因合而生六子也。乾得坤之一氣而生巽，長女也；乾得坤之二氣而生離，中女也；乾得坤之三氣而生兌，少女也。坤得乾之一氣而生震，長男也；坤得乾之二氣而生坎，中男也；坤得乾之三氣而生艮，少男也。故曰乾生三女巽離兌，坤生三男震坎艮是也。

乾卦三畫長，每畫別九之數，故知三九二十七。其乾卦重之有六畫，每畫別九則六九五十四，此者乾爻之數也。坤卦三畫短，每畫別六之數，故知三六一十八，其坤卦重之有六畫，別六則六六三十六，此者坤爻之數也。此明一陽稱九，一陰稱六，外有震、坎、艮、巽、離、兌，陰陽不等，互相推求而各有自然之數也，八卦總其數三百有六十，半之得百有八十也，象一年之數也。

冬至之日一陽始生而成複卦，大寒之日二陽始生而成臨卦，雨水之日三陽始生而成泰卦，春分之日四陽始生而成大壯卦，穀雨之日五陽始生而成夬卦，小滿之日純陽而成乾卦。夏至之日一陰始生而成姤卦，大暑之日二陰始生而成遁卦，處暑之日三陰始生而成否卦，秋分之日四陰始生而成觀卦，霜降之日五陰生而成剝卦，小雪之日純陰坤卦用事，所謂損之而益，益之而損也。

乾坤二象，象天地之大用，由未盡其理者，再明日月之運行，風雷之出沒，山澤之通塞。據此六卦，三男三女所行之道，亦自冬至之日為首，以陽變陰、以陰變陽，至夏至之日為首以陰變陽、以陽變陰，陽陰錯雜，各有所變，變而通之以明化物之功，本自無為之，治出於自然而然也。

乾一，世乃有所變而得姤，二變而得遁，三變而得否，四變而得觀，五變而得剝，此者自下升上，上至五爻，變之至極。故自剝卦之後，自上變下者名之遊魂而得晉卦，晉卦之後下體三爻齊變而為大有，名之歸魂卦，他皆仿此。乾一變，乾二變，乾三變，乾四變，乾五變，乾六變，乾七變，乾八變，他皆仿此。

夫天地之道而生萬物。貴，無過於人也，則成三才之道，而配支幹，納音為六十甲子。故有乾坤二卦則生六十有四，數則有萬一千五百二十，象萬物之數也。眾象之內，以屯為初法，此甲子有六十自相配偶，六十四卦而通萬物之情，性以存，品類之，吉凶、悔吝、憂虞、存亡得失無不備矣。

起自冬至之日，以中孚有信，陽氣始生，至夏至之日，以鹹相感，一陰始長。故知卦有六十，經遊二十四氣之間，凡三百六十而成一歲之功。一年之內則有三百五十四日，積之閏余，故知自冬之日至，滿一歲度有三百六十五日。四分度之一，每一日管行，一爻六日，七分而成一卦，內有閏余，共成其數也。惟坎、震、離、兌而歸四正，不在其間者也。

五行悉備，三才眾象之宜，八卦四維之屬，以明變化之功，有類一方之，所自有生克而為順逆之時，且如目主肝，以情怒者，必可以引金。金主肺，以情哭而誡勸，因此自相感而為相克之勝負。若不以金則用火，火主心，以情笑而接之，其怒情漸去者，為相生之故也。他皆仿此，以明五行順逆相克之道也。

天陽而地陰，相交而有所生，生而各有其所。天一與地四而為生也，天三與地二而為長也。凡生長之數，而天地之情可見矣。故曰：天地交而萬物通。天地不交而萬物不通之故也。今則陽數一、三、五，陰數有四與二，此陽之與陰共成一十有五，陰陽各半，而成天地之道。故曰：生長而名之生數者也。

地者陰也，秉天之陽氣，而可以成就萬物。終始之道，始則潛伏，終則飛躍，皆物之自然也。地有陰數六、八、十，天有陽數七與九，故地六與天九而成，地八與天七而就，凡成之數則見天地之情，其於天五與地十自相交通，共成其數者。凡天地之數五十有五，而生長成就萬物終始之道也。

五運所行經綸十幹而成五氣，且如甲己之年，土運時行，乃為黔天之氣也，他皆仿此，故知五行之象，象曰：五星木德，歲星行逆之時，木運行也。熒惑逆時火運也，太白行逆時金運也，辰星行逆時水運也，鎮星行逆時土運也，法此五星分佈十幹而成五運星，則有伏順遲留逆之數。

六氣者明三陽三陰之氣，而行十二支神，神之相對謂寅申之年，少陽主之；卯酉之年，陽明主之；辰戌之年，太陽主之；巳亥之年，厥陰主之；子午之年，少陰主之；醜未之年，太陰主之。每年之內有六氣焉，且如少陽司天，厥陰在泉，他皆仿此一氣有六十日也。

夫四象者重明天地日月之道，六、七、八、九之數。如乾之老陽稱九，坤之老陰稱六；乾之少陽稱七，坤之少陰稱八。故知乾有六爻，爻各稱九，以四因之，爻別三十六策。坤有六爻，爻各稱六，以四因之，爻別二十四。乾陽爻一百九十二，坤陰爻一百九十二，總之得萬有一千五百二十之策，當萬物之數也。

天垂萬象，以北辰為之樞機，統領眾星，無失其時者也。夫北斗七星之列，各自有方主之，則曰：魁枕參首，杓攜龍角，鬥臥巨蟹者，明知此北斗。第一星謂之魁星，第七星謂之杓星，自魁至杓凡有七星，而布南方七宮之辰也。故曰：戌為河魁，辰為天罡。凡經七辰，象北斗焉。

冬至之日，日行牽牛。夏至之日，日行東井。牽牛之宿，南極之星也。東井之宿，北極之辰也。自北極至於南極，一屈一伸共行二十四氣，經於二十八宿，布三百六十五度。四分度之，一迴圈九道，以明消息之功，達其升降之理者，皆日行之道備矣。日一年行一運。月一月行一周。故知日行則有盈虧，月行則有疾、有遲。日行一日一度，月行一日十三度者謂少。一十二度象一十二月，以成一歲焉。日經十有二年而行天之十有二運。月行之道即不然也，謂一年之中無閏，而行天之一十二周，有閏而行天之一十三周。故知月之細度，一日行一十有二度三十七分也，日月之行閏餘生焉。

夫三才者天一、地二、人三也。今則不然，所謂天在上、地在下、人立乎中，以象三才，非取一、二、三，惟取上、中、下品是也。故知上品類天之萬象，以明十幹之類是也；中品類人有萬事，此者皆自天之下、自地之上而居於中，以明八卦、五行之屬是也；下品類地之萬物，以明十二支位是也。此具三品，以證三才。易曰：有天道焉，有人道焉，有地道焉。天道廣矣，地道大矣，人道備矣。天道雖廣，若不以人法之，而天道不能顯著。地道雖大，若不以人則之，而地道不能成就。惟人道獨能法則，於天地變化，于萬有興廢，於萬事者，亦自此而然也。