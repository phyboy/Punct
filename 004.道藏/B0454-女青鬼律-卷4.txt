天師稽首，敢承先王之道，制民勑鬼，今當以盟威正一之氣、女青鬼律役使天下邪魅妖●，助道興化，勒鬼真名，主者明加切正，使天下道氣宣布，邪逆賓伏，子知鬼名姓，鬼自趨走，不敢害人。子常念之，勿違犯矣。右四鬼主風雨時隨之作害人，行來道路遭大風雨，呼四鬼名，惡氣不敢加。右二鬼是古死人敗冢，或巫師、不正道士之鬼。鬼害人百行，子知其名，鬼自伏住，不敢動。右二鬼是宅中死煞守鬼，常住人堂屋梁上，夜主傷害人雞犬六畜。子知其名，鬼伏住不敢動。此鬼不敢害人，宅中應有福德之家，此鬼主護人外客殃煞，不敢過宅中。右二鬼，人家作屋，不契柱色鼻，朝成立見，星月有靈神，主煞人為邪。子知其名，鬼不害人。右二鬼，人家宅中有銅金錢精，主作於此鬼，鬼或變化作人形，居宅不安，呼之即去。右三鬼，是人屋中四壁角中鬼，主人夫妻無道，不順陰陽。此鬼白直符，直符白奏事，除人生籍。子知名，鬼不敢動。並勑鬼著屋四壁角厭，用桃刺長尺二朱書，又懸門戶上，勑法如左。此符青龍主東，白虎主西，朱雀主南，玄武主北，中央黃驎，辟除鬼賊，急急如律令。右二鬼是門伯戶丞，白日為神福室，暮作鬼。子知名，人定時於門戶左右呼其名，三掌手，反首持兩三過，此鬼即止，不敢作害。右二鬼是人家宅上有樹或竹林，為烏鳩止，白鷺、群烏所依，此皆有邪魅。子知其名，夕夕三呼之，鬼知人不可干，不過七日、九日，鬼自死。不煞鬼者，多闇中吹之，鬼伏住不害人。紫肝方轉。肝，喜俱切。轉，陟臠切。汰循上音大，下音娠。右三鬼是世中癲癇煞人之鬼，其赤衣服，烏冠幘，主收人魂。子知其名，有疾即差，鬼不敢干。右二鬼是女人月水之精，鬼常貪陰陽血味，女子月水來，日夕存之，呼名，鬼不敢害人。鬼長三尺，上下青衣。右二鬼，女臨產鬼。女子產生時，呼此鬼名，即不害人。鬼長三寸三分，上下烏衣。右一鬼，主害人田蠶，蠶女鬼。夫立春日平旦，可向天門三呪曰：天之皇清明，長遠上多神，陰不及與汝，馬姑來我宅中，使蠶大得千萬倍次田畝，汝收千億斛，思天中上下，天地中上，止大道。勑華為我使叱咄，急殺百傷，小魅何狼粹。右一鬼是旦夕掃除鬼，令人失財。子知名，可日日平旦向天門三呼名，呪曰：石未子，石未子，太一使汝為我使，何物逆鬼，令速出、速出。道以令天下男女，各受道，思口訣真要，以持示子。子可以存念神明，以真除邪。八卷之中，有第四卷，至真，可以度世。子勿違犯，慎之。天師勑邪中是聞律，鬼莫不伏聽。飛符連天，一元三靈，此天師自睨身中神鬼要法。遠兵士，太王主元一九三氣，丈人九氣，父母太一，使我收煞，汝急出來。良久，俯三叱，叱二十四，暗暗。右天師勑水大邪，鬼不敢害人。