檜楫松舟，嘯歌中流。衝風蹴浪，載沉載浮。占陰晴，雨。田蠶無收，墳葬後災，六畜耗失，行人有阻。求謀不遂，求財不利。婚姻不成，官事難解。謁見難遇，出行阻滯。修造不吉，疾病難醫。走失難見，生產難。捕盜不獲，禱祀不宜。怪異有災，移徙動凶。家宅不寧，文書難得。已上先吉後凶，應二四八數，及寅午戌年月日時，方位正南。