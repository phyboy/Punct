寒往暑來，曰雨曰暘。四時順布，百穀蕃昌。占陰晴，半陰半晴。田蠶大收，墳葬吉利。六畜大旺，行人立至。求謀大遂，求財大利。婚姻大成，官事大吉。謁見遇貴，出行大通。修造清吉，疾病即愈。走失即見，生產有喜。捕盜便獲，禱祀獲福。怪異無咎，移徙獲吉。家宅大安，文書有就。已上大吉，應三六九數，及巳酉丑年月日時，方位西北。