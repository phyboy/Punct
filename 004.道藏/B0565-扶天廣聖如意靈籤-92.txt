春雷起墊，品物咸亨。應龍飛躍，風雲勃興。占陰晴，雨。田蠶大收，墳葬吉利。六畜大旺，行人立至。求謀大遂，求財大利，婚姻大成，官事大吉。謁見遇貴，出行大通。修造清吉，疾病即愈。走失即見，生產有喜。捕盜便獲，禱祀獲福。怪異無咎，移徙獲吉。家宅大安，文書有就。已上大吉，應二四八數，及寅午戌年月日時，方位西南。