抱朴子內篇佚文余手校抱樸子，因繙檢群書所引見，往往有今本所無者。隨見隨錄，省並複重，得百四十五事。輒依本書大例，以其言神仙黃白事者，為內篇佚文。其餘駮難通釋，為外篇佚文。各一卷。長白繼昌。葛仙翁為丹書符投江中，順流而下。次投一符，逆流而上。次又投一符，不上不下，停住，而水中向二符皆還就之。舊寫本北堂書鈔一百三。魏武帝以左慈為妖妄，欲殺之，使軍人收之。慈故欲見而不去。欲拷之，而獄中有七慈，形狀如一，不知何者為真。以白武帝。帝使人盡殺之。須臾，六慈盡化為劄，而一慈徑出，走赴羊群。舊寫本北堂書鈔一百四劄篇，又御覽六百六。魏武收左慈，慈走入市。吏傳言慈一目眇，葛巾單衣。於是一市皆然也。御覽七百四十。城陽郤儉少時行獵，墮空塚中饑餓。見塚中先有大龜，數數回轉，所向無常，張口吞氣，或俛或仰。儉亦素聞龜能導引，乃試隨龜所為，遂不復饑。百餘日，頗苦極。後人有偶窺塚中，見儉而出之。後竟能咽氣斷穀。魏王召御覽作拘，又作棄。置土室中，閉試之，一年不食，顏色悅澤，氣力自若。藝文類聚七十七，御覽七百二十，又九百三十一。吳世有姚光者，有火術。吳主躬臨試之。積荻數千束，光坐其上，又以數千束荻累之。因猛風燔之，火盡，謂光當已化為煙燼。而光恬然端坐灰中，振衣而起，把一卷書，吳主取而視之，不能解也。藝文類聚八十、又八十二。御覽八百七十一，又一千。李南乘赤馬行，道逢他人乘白馬者，白馬先鳴，赤馬應之。南謂從者曰，彼白馬言汝今當見一黃馬左目盲者，是吾子，可令使駛，行相及也。從者不信。須臾行二裡，果逢所乘黃馬而左目盲。南之赤馬先鳴，而盲馬應之。問其子，疑作人。果向白馬子也。藝文類聚九十三，御覽八百九十七。王業疏疑當作為字。荊州卒，白虎三頭匍匐於輀下。舊寫本北堂書鈔三十五，此據嚴氏覆校補。案使者甘宗全晉文一百十七宗作崇。所奏西域事雲，外國方士能神祝者，臨淵禹步吹氣，龍即浮出，其初出乃長十數丈。於是方士更一吹之，一吹則龍輒一縮。至長數寸，方士乃掇取著壺中。壺中或有四五龍，以少水養之，以疏物塞壺口。國常患旱災。於是方士聞餘國有少雨屢旱處，輒齎龍往賣之，一龍直金數十斤。舉國會斂以顧之直畢。乃發壺出一龍，著淵潭之中。因複禹步吹之，一吹一長，輒長數十丈，須臾而雲雨四集矣。藝文類聚九十六，御覽十一，七百三十六，九百二十九。天陵偃蓋之松，大穀倒生之柏，皆為天齊其長，地等其久。藝文類聚八十八，此據嚴氏覆校補。薺麥大蒜，仲夏而枯。藝文類聚八十二，御覽九百八十。若士所食，必此草也。又海中有蛤蜊螺蚌之類，未加煮炙，凡人所不能啖，況君子與若士乎？藝文類聚九十七，御覽九百四十二。青雲芝生於名山之陰，大青石間。青蓋三重，上有雲氣覆之。味辛甘，以陰乾食之，令人壽千歲不老，能乘雲通天見鬼神。藝文類聚九十八。案此以下十九條疑仙藥篇佚文。黃龍芝生於神山之中，狀如黃龍。味辛甘，以四時采，陰乾治。日食一合，壽萬年，令人光澤。同上。金蘭芝生於名山之陰，金石之間。上有水蓋，莖出。疑作赤。入秋旬求之，飲其中水，壽千歲，耳目聰明。同上。蒼山岑石之中赤雲芝，狀如人豎，豎如連鼓。其色如澤，以夏采之。陰乾食之，令人乘雲，能上天觀見八極，通見神明，延壽萬年。同上。丹芝生於名山之陰，昆侖之山，大谷源泉，金石之中。同上。火芝常以夏采之，葉上赤，下莖青。赤松子服之，常在西王母前，隨風上下，往來東西。同上。人芝生名山之陰，青蓋白莖。治乾食，日半合，則使人壽，入水可久也。同上。月精芝秋生山陽石上，莖青上赤。味辛苦，盛以銅物，十月食之，壽萬歲。同上。黑芝生於山之陰，大谷中，白蓋赤莖。味甘，秋采之，陰乾。日食，令人身輕齒堅，與天地無極。同上。火芝案上已有火芝，疑有一誤。生於名山陽，其色黃澤，大如車蓋。同上金芝生於金石之中，青蓋莖。味甘辛，以秋取，陰乾治食。令人身有光，壽萬歲。同上。萬年芝令人不老，延壽九千。同上。夜光芝出於名山之陰，大谷源泉中金石閒。上有浮雲翔其上，有五色，有目如兩日。同上。白雲芝生於名山之陰，白石上，有白雲覆之，白蓋二重。味辛甘，小苦。以秋采之，陰乾治食，日一合，不中風雷，令人色澤光也。同上。雲母芝生於名山之陰，青蓋赤莖。味甘，以季秋竹刀采之，陰乾治食，使人身光，壽千歲，醮以牛脯。同上。葉芝生於名山之陽，及出央山大谷源泉水中。赤蓋白莖，上有兩葉三實。同上。葉當作華。鬼芝青蓋長莖，陰乾屑之，日食五合，所見神明，令人長生。同上。有自然之龍，有蛇蠋化成之龍。初學記三十、白孔六帖九十五、御覽九百二十九。田地既有自然之鱓，而有荇莖芩根土龍之屬化為鱓。御覽九百三十七，又一千引{艸琴}根化為蘚，當即此。龜蛇潛蟄則食氣，夏恣口而甚瘦，冬穴蟄而大肥。初學記三十。案對俗篇雲：龍蛇蛟螭狙猥鼉蠡，皆能竟冬不食。不食之時，乃肥於食時也。語意同而文全異。此當是佚文。黃帝醫經有蝦蟆圖，言月生始二日，蝦蟆始生，人亦不可針灸其處。御覽四。曆陽有彭祖仙室，請雨必得。御覽十一。左元放言，金華山可以合神丹，免五兵洪水之害。御覽四十七。昆侖及蓬萊，其上鳥獸飲玉井，皆長生不死也。御覽二十。井下脫泉字。上古無諡，始於周家耳。黃帝諡，蓋後人追為之。諡取其法法當作治世時行跡而已，非黃帝群臣之作也。俗人通自不信仙，寧肯以仙諡黃帝乎？御覽五百六十二。吳景帝時，戍將於江陵又作廣陵掘塚，取板治城。後發一大塚，內有重閤石扉，皆樞轉開閉，四周徼道通事，當作車。且廣高可乘馬。又鑄銅為人數十枚，又作十數頭。長五尺，皆大冠衣，執劍列侍。靈坐皆刻銅人，背後石壁。言殿中將將下脫軍字。或言侍郎，似王公塚也。破其棺。棺中有人，鬢毛班白鮮明，面體如生人。棺中有雲母，厚尺許，白玉璧三十雙以藉身又作屍。兵人舉出死人以倚塚壁。一玉長一尺，形似冬瓜，從死人懷中出墮地。兩耳及鼻孔中，皆有黃金，大如棗許。此等等當作則骨骸三字。有假物而不朽之效也。御覽五百五十八，八百五，八百六，八百八，八百十，又八百十三。專心憑師，依法行道，濟身度世，利在永亨，事師盡敬，得道為期，承間候色也。不盡力明師道，有罪不可除也。學道得明師事之，害亂不得發也。御覽六百五十九。道林子有五種屍解符，今太玄陰生符，及是一病解者。御覽六百六十四。薛振，字季和，燕代人。周武王時，學道於鍾山北河，經七試而不過者，由淫泆鄙滯敗其試耳。御覽六百六十六。郭文舉，河內軹縣人。入陸渾山學道，獨能無情，意不生也。同上範零子，少好仙道，如此積年。後遇司馬季主。季主同入常山，積七年，入石室當有脫文甕。季主出行，懇戒之曰，慎勿開。零子忽發視之。季主還，乃遣歸。後複召至，使守一銅匱，又戒勿發。零子復發之。季主乃遣之，遂不得道。同上。石室下脫北東角有石五字。馮良者，南陽人，少作縣吏。年三十為尉佐史，迎督郵，自恥無志，乃毀車殺牛裂敗衣。尋去從師，受詩傳禮易，複學道術占候。遊十五年，乃還。州郡禮辟不就。詔特舉賢良高第。平道委此句有脫誤，平當作半。還家。年六十七，棄世東度入山，在鹿跡洞中。同上安丘望之，字仲都，京兆長陵人也。修尚黃老。漢成帝從疑作重。或此下有脫文。其道德，常宗師之。愈自損退。成帝詣之，若值望之章醮，則待事畢然後往。老子章句有安丘之學。望之忽病篤，弟子公沙都與與當作輿。於庭樹下，望之曉然病有痊。時冬月，鼻聞李香，開目則見雙赤李著枯枝。望之仰手承李，自墜掌中。因食李，所苦盡除，身輕目明，遂去，莫知何在也。同上家有三皇圖，必先齋戒百日，乃君至此句疑有脫誤。君至當作召致。天地五嶽社稷之神，後聖君命清虛小有真人，撰集上仙真籙，總名為上清一本作真正法，以忄習萬邪。百年再授於人，須齋戒方得。御覽六百六十七。案此條齋戒方得下複引三元品經靈寶赤書太素玉籙經云云，疑非抱朴子文，未敢錄之。李阿者，行道逢奔車，阿兩腳中車，腳即折。弟子古強一作古弼，誤。神仙傳作古強，祛惑篇亦有其人。見之驚怖。阿須臾取斷腳相續如故也。御覽七百三十六。案此條疑是道意篇佚文。葛仙公每飲酒醉，常入門前陂中，竟日乃出。會從吳主到荊州，還大風，仙公船沒。吳主謂其已死。須臾從水上來，衣履不濕，而有酒色，雲昨為伍子胥召，設酒不能便歸，以淹留也。御覽八百四十五。案首三語與釋滯篇異，非即彼文也。神仙傳載船沒事，亦與此文異。軫星逐鬼，張星拘魂，東井還魂也。御覽八百八十六。伍被記八公造淮南王安，初為老公，不見通。須臾皆成少年。御覽八百八十八。韓子治以地黃甘草，哺五十歲老馬，以生三駒，又百三十歲乃死。御覽八百九十七。南方水牛，無冬夏常臥水中。御覽八百九十九。以鸛血塗金丹一丸，內衣中，以指物，隨口變化。御覽九百二十五。胡麻好者，一夕蒸之，如炊。須曝乾複蒸，細篩，白蜜和丸，如雞子大，日二枚。一年，顏色美，身體滑；二年，白發黑；三年，齒落更生；四年，入水不濡；五年，入火不燋；六年，走及奔馬。或蜜水和作餅如糖狀，炙食一餅。御覽九百八十九。中經曰：鉤吻狼毒，太陰之精氣，主殺，故入口令人死。御覽九百九十。抱樸子內篇序洪體乏超逸晉書作進趣。之才，偶好無為之業。假令奮翅則能淩厲玄霄，騁足則能追風躡景，猶故晉書無此字。欲戢勁翮於鷦鷯晉書作鷃。之群，藏逸跡於跛驢之伍，豈況大塊稟我以尋常之短羽，造化假我於晉書作以。至駑之蹇足，以晉書無此字。自卜者審，不能者止。晉書有又字。豈敢力蒼蠅而慕沖天之舉，策跛鱉而追飛兔之軌，飾嫫母之陋醜晉書作篤陋，求媒揚晉書作陽。之美談，推沙礫之賤質，索千金於和肆哉！夫以晉書無此字。焦僥之步，而企及誇父之蹤，近才所以躓閡藏本作閔，晉書作礙。也。以晉書無此字。要離之羸，而強赴扛鼎之契，原校或作勢，晉書作勢。秦人所以斷筋也。是以望絕於榮華之途，而志安乎窮否晉書作圮。之域。藜藿有八珍之甘，而晉書無此字。蓬蓽有藻棁之樂也。故權貴之家，雖咫尺弗從也。知道之士，雖艱遠必造也。考覽奇書，既不少矣，率多隱語，難可卒解。自非至精，不能尋究，自非篤勤，不能悉見也。道士淵晉書作宏。博洽聞者寡，而意斷妄說者眾。至於時有好事者，欲有所修為，倉卒不知所從，而意之所疑，又無可晉書作足。諮問。晉書無此字。今為此書，粗舉長生之理，甚至妙者，不得宣之於翰墨。蓋粗言較略，以示一隅。冀悱憤之徒省之，可以思過半矣，豈為暗塞必能窮微暢遠乎！聊論其所先舉原校：先舉一本作“先覺者”。晉書作“先覺者”。耳。世儒徒知服膺周孔，桎梏皆死，晉書無此四字。莫信神仙之事，謂為妖妄之說，見餘此書，晉書無“事”至“此”共十字。不特大笑之。晉書作“不但大而笑之”。又將謗毀真正，故不以合於此下舊衍“世字”，今校刪。余所箸子書之數，而別為此一部，名曰內篇，凡二十卷，與外篇各起次第也。晉書“故不”至“第也”作“故予所著子，言黃白之事，名曰內篇，其餘駁難通釋，名曰外篇，大凡內外一百一十六篇”，蓋史家刪改之耳。雖不足以藏晉書“以藏”作“藏諸”名山石室，晉書無此二字。且欲緘之金匱，以示識者。晉書止此，無下三十一字。其不可與言者，不令見也。貴使來世好長生者，有以釋其惑，豈求信於不信者乎！謹序。藏本作葛洪稚川謹序。後人所增。抱樸子外篇自敘抱朴子者，姓葛，名洪，字稚川，丹陽句容人也。其先葛天氏，蓋古之有天下者也，後降為列國，因以為姓焉。洪曩祖為荊州刺史，王莽之篡，君恥事國賊，棄官而歸，與東郡太守翟義共起兵，將以誅莽，為莽所敗，遇赦免禍，遂稱疾自絕於世。莽以君宗強，慮終有變，乃徙君於琅邪。君之子浦廬，起兵以佐光武，有大功。光武踐祚，以廬為車騎，又遷驃騎大將軍，封下邳僮縣侯，食邑五千戶。開國初，侯之弟文，隨侯征討，屢有大捷。侯比上書為文藏本作文為，從舊寫本乙轉。訟功，而官以文私從兄行，無軍名，遂不為論。侯曰：弟與我同冒矢石，瘡痍周身，傷失右眼，不得尺寸之報，吾乃重金累紫，何心以安？乃自表乞轉封於弟。書至上請報。漢朝欲成君高義，故特聽焉。文辭不獲已受爵，即第為驃騎營立宅舍於博望裡，於今基兆石石楚存焉。又分割租秩，以供奉吏士，給如二君焉。驃騎殷勤止之而不從。驃騎曰：此更煩役國人，何以為讓？乃讬他行，遂南渡江，而家于句容。子弟躬耕，以典籍自娛。文累使奉迎驃騎，驃騎終不還。又令人守護博望宅舍，以冀驃騎之反，至於累世無居之者。洪祖父學無不涉，究測精微，文藝之高，一時莫倫，有經國之藏本作史，從舊寫本改。才。仕吳，曆宰海鹽臨安山陰三縣，入為吏部侍郎、禦史中丞、廬陵太守、吏部尚書、太子少傅、中書、大鴻臚、侍中、光祿勳、輔吳將軍，封吳壽縣侯。洪父以孝友聞，行為士表，方冊所載，罔不窮覽。仕吳五官郎、中正，建城南昌二縣令，中書郎、廷尉平、中護軍、拜會稽太守未辭，而晉軍順流，西境不守。博簡秉文經武之才，朝野之論，僉然推君，於是轉為五郡赴警。大都督給親兵五千，總統征軍，戍遏疆場。天之所壞，人不能支，故主欽若，九有同賓。藏本作實，從舊寫本改。君以故官赴除郎中，稍遷至大中大夫，曆位大中正、肥鄉令，藏本無正字，肥作肐，從舊寫本補改。縣戶二萬，舉州最治，德化尤異，恩洽刑清，野有頌聲，路無奸跡，不佃公田，越界如市，秋毫之贈，不入於門，紙筆之用，皆出私財，刑厝而禁止，不言而化行。以疾去官，發詔見用為吳王郎中令，正色弼違，進可替不，舉善彈枉，軍國肅雍。遷邵陵太守，卒於官。洪者，君之第三子也。生晚，為二親所嬌饒，不早見督以書史。年十有三，而慈父見背，夙失庭訓，饑塞困瘁，躬執耕穡，承星履草，密勿疇襲。又累遭兵火，先人典籍蕩盡，農隙之暇無所讀。乃負笈徒步行借，又卒於一家，少得全部之書。益破功日伐薪賣之，以給紙筆，就營田園處，以柴火寫書。坐此之故，不得早涉藝文。常乏紙，每所寫，反覆有字，人鮮能讀也。年十六，始讀孝經論語詩易。貧乏無以遠尋師友，孤陋寡聞，明淺思短，大義多所不通。但貪廣覽，於眾書乃無不暗誦精持，曾所披涉，自正經諸史百家之言，下至短雜文章，近萬卷。既性闇善忘，又少文，意志不專，所識者甚薄，亦不免惑。而著述時猶得有所引用，竟不成純儒，不中為傳授之師。其河洛圖緯，一視便止，不得留意也。不喜星書、及算術、九宮、三棋、太一、飛符之屬，了不從焉，由其苦人而少氣味也。晚學風角、望氣、三元、遁甲、六壬、太一之法，粗知其旨，又不研精。亦計此輩率是為人用之事，同出身情，無急以此自勞役，不如省子書之有益，遂又廢焉。案別錄藝文志，眾有萬三千二百九十九卷，而魏代以來，群文滋長，倍於往者，乃自知所未見之多也。江表書籍，通同不具。昔欲藏本作故，從舊寫本改。詣京師，索奇異，而正值大亂，半道而還，每自藏本作具，從舊寫本改。歎恨。今齒近不惑，素志衰穨，但含損之又損，為乎無為，偶耕藪澤，苟存性命耳。博涉之業，於是日沮矣。洪之為人也，而騃野，性鈍口訥，形貌醜陋，而終不辯自矜飾也。冠履垢弊，衣或繿縷，而或不恥焉。俗之服用，俄而屢改。或忽廣領而大帶，或促身本作身促，從意林乙轉。而修袖，或長裾曳地，或短不蔽腳。洪期於守常，不隨世變，言則率實，杜絕嘲戲，不得其人，終日默然。故邦人咸稱之為抱樸之士，是以洪著書，因以自號焉。洪稟性尫羸，兼之多疾，貧無車馬，不堪徒行，行亦性所不好。又患弊俗，捨本逐末，交遊過差，故遂撫筆閒居，守靜蓽門，而無趨從之所。藏本作趨所之從，今從舊寫本改。至於權豪之徒，雖在密跡，而莫或相識焉。衣不辟寒，室不免漏，食不充虛，名不出戶，不能憂也。貧無僮僕，籬落頓決，荊棘叢於庭宇，蓬莠塞乎階霤，披榛出門，排草入室，論者以為意遠忽近，而不恕藏本作怒，從舊寫本改。其乏役也。不曉謁有脫文。以故初不修見官長，至於吊大喪，省困疾，乃心欲自勉強，令無不必至，而居疾少健，恒複不周，每見譏責於論者，洪引咎而不恤也。意苟無餘，而病使心違，顧不媿己而已，亦何理於人之不見亮乎？唯明鑒之士，乃恕其信抱樸，非以養高也。世人多慕豫親之好，推闇室藏本作至，從舊寫本改。之密，洪以為知人甚未易，上聖之所難，浮雜之交，口合神疕，舊寫本作離。無益有損，雖不能如朱公叔一切絕之，且必須清澄詳悉，乃處意焉。又為此見憎者甚眾而不改也。馳逐苟達，側立勢門者，又共疾洪之異於己而見疵毀，謂洪為泬物輕俗。而洪之為人，信心而行，毀譽皆置於不聞。藏本置作之，舊寫本作毀譽之皆如不聞，今從盧本。至患近人，或恃其所長而輕人所短。洪忝為儒者之末，每與人言，常度其所知而論之，不強引之以造彼所不聞也。及與學士有所辯識，每舉綱領，若值惜短，難解心義。藏本作家，從舊寫本改。但粗說意之與向，使足以發寤而已，不致苦理，使彼率不得自還也。彼靜心者存舊寫本存字空白，疑是衍文。詳而思之，則多自覺而得之者焉。度不可藏本無不字，從舊寫本補。與言者，雖或有問，常辭以不知，以免辭費之過也。洪性深不好幹煩官長，自少及長，曾救知己之抑者數人，不得已藏本無已字，從舊寫本補。有言於在位者。然其人皆不知洪之恤也，不忍見其陷於非理，密自營之耳。其餘雖親至者，在事秉勢，與洪無惜者，終不以片言半字少累之也。至於糧用窮匱，急合湯藥，則喚求朋類，或見濟，亦不讓也。受人之施，必皆久久漸有以報之，不令覺也。非類則不妄受其饋致焉。洪所食有旬日之儲，則分以濟人之乏，若殊自不足，亦不割己也。不為皎皎之細行，不治察察之小廉。村裡凡人之謂舊寫本謂字空白，疑有誤。良守善者，用舊寫本用字空白，疑有誤。時或齎酒餚候洪，雖非儔匹，亦不拒也。後有以答之，亦不登時也。洪嘗謂史雲不食於昆弟，華生治潔於昵客，蓋邀名之偽行，非廊廟之遠量也。洪尤疾無義之人，不勤農桑之本業，而慕非義之奸利。持鄉論者，則賣選舉以取謝。有威勢者，則解符疏以索財。或有有字當誤，舊寫本空白。罪人之賂，或當作而。枉有理之家，或為逋逃之藪，而饗亡命之人，疑作入。或挾使民丁以妨本作妨以，從下文乙轉。公役，或強收錢物以求貴價，或占錮市肆，奪百姓之利，或割人田地，劫孤弱之業，愡恫官府之閒，以窺掊克之益，內以誇妻妾，外以釣名位，其如此者，不與交焉。由是俗人憎洪疾己，自然疏絕。故巷無車馬之跡，堂無異志之賓，庭可設雀羅，而幾筵積塵焉。洪自有識以逮。將老，口不及人之非，不說人之私，乃自然也。雖僕豎有其所短所羞之事，不以戲之也。未嘗論評人物之優劣，不喜訶譴人交舊寫本作又人。之好惡。或為尊長所逼問，辭不獲已，其論人也，則獨舉彼體中之勝事而已。其論文也，則撮其所得之佳者，而不指摘其病累。故無毀譽之怨。貴人時或問官吏民甲乙何如。其清高閑舊寫本作賢。能者，洪指說其快事；其貪暴闇塞者，對以偶不識悉。洪由此頗見譏責，以顧護太多，不能明辯臧否，使皂白區分，而洪終不敢改也。每見世人有好論人物者，比方倫匹，未必當允，而褒貶與奪，或失准格。見譽者自謂已分，未必信德也；見侵者則恨之入骨，劇於血讎。洪益以為戒，遂不復言及士人矣。雖門宗子弟，其稱兩皆以付邦族，不為輕乎當作平，舊寫本作評。其價數也。或以譏洪。洪答曰：我身在我者也，法當易知。設令有人問我，使自比古人，及同時令我自求輩，則我實不能自知可與誰為匹也，況非我安可為取而。評定之耶？漢末俗弊，朋黨分部，許子將之徒，以口舌取戒，爭訟論議，門宗成讎。故汝南人士無複定價，而有月旦之評。魏武帝深亦疾之，欲取其首，爾乃奔波亡走，殆至屠滅。前鑒不遠，可以得師矣。且人之未易知也，雖父兄不必盡子弟也。同乎我者遽是乎？異於我者遽非乎？或有始無卒，唐堯公旦仲尼季劄，皆有不全得之恨，無以近人信其嘍嘍管見熒舊寫本作螢。燭之明，而輕評人藏本作人評，從舊寫本乙轉。物，是皆賣賣字疑舊寫本空白。彼上聖大賢乎？昔大安中，石冰作亂，六州之地，柯振葉藏本作鎮業，從舊寫本改。靡，違正黨逆，義軍大都督邀洪為將兵都尉，累見敦迫。既桑梓恐虜，禍深憂大，古人有急疾之義。又畏軍法，不敢任志。遂募合數百人，與諸軍旅進。曾攻賊之別將，破之日，錢帛山積，珍玩蔽地。諸軍莫不放兵收拾財物，繼轂連擔。洪獨約令所領，不得妄離行陣。士有摭得眾者，洪即斬之以徇。於是無敢委杖。而果有伏賊數百，出傷諸軍。諸軍悉發，無部隊，皆人馬負重，無複戰心，遂致驚亂，死傷狼藉，殆欲不振。獨洪軍整齊轂張，無所損傷，以救諸軍之大崩，洪有力焉。後別戰，斬賊小帥，多獲甲首，而獻捷幕府。於是大都督加洪伏波將軍。例給布百匹，諸將多封閉之，或送還家。而洪分賜將士，及施知故之貧者。餘之十匹，又徑以市肉酤酒，以饗將吏。于時竊擅一日之美談焉。事平，洪投戈釋甲，徑詣洛陽，欲廣尋異書，了不論戰功。竊慕魯連不受聊城之金，包胥不納存楚之賞，成功不處之義焉。正遇上國大亂，北道不通，而陳敏又反於江東，歸塗隔塞。會有故人譙國嵇君道，本作居道，從意林及晉書改，下放此。見用為廣州刺史，乃表請洪為參軍，雖非所樂，然利可避地於南，故黽勉就焉。見遣先行催兵，而君道於後遇害，遂停廣州，頻為節將見邀用，皆不就。永惟富貴可以漸得，而不可頓合，其閒屑屑亦足以勞人。且榮位勢利，譬如寄客，既非常物，又其去不可得留也。隆隆者絕，赫赫者滅，有若春華，須臾凋落。得之不喜，失之安悲？悔吝百端，憂懼兢戰，不可勝言，不足為也。且自度性篤嬾而才至短，以篤嬾而禦短才，雖翕肩屈膝，趨走風塵，猶必不辦，大致名位而免患累，況不能乎？未若修松喬之道，在我而已，不由於人焉。將登名山，服食養性，非有廢也。事不兼濟，自非藏本作不，從舊寫本改。絕棄世務，則曷緣修習玄靜哉？且知之誠難，亦不得惜問而與人議也。是以車馬之跡，不經貴勢之域；藏本作貴世之域，從舊寫本改。片字之書，不交在位之家。又士林之中，雖不可出，而見造之賓，意不能拒，妨人所作，不得專一。乃歎曰，山林之中無道也。而古之修道者，必入山林者，誠欲以違遠讙譁，使心不亂也。今將遂本志，委桑梓，適嵩嶽，以尋方平梁公之軌。先所作子書內外篇，幸已用功夫，聊複撰次，以示將來雲爾。洪年十五六時，所作詩賦雜文，當時自謂可行於代。本脫於代二字，從意林補。至於弱冠，更詳省之，殊多不稱意，天才未必為增也，直所覽差廣，而覺妍媸之別。於是大有所制，棄十不存一。今除所作子書，但雜尚餘百所卷，猶未盡損益之理，而多慘憤，不遑複料護之。他人文成，便呼快意。余才鈍思遲，實不能爾。作文章每一更字，輒自轉勝，但患嬾，又所作多，不能數省之耳。洪年二十餘，乃計作細碎小文，妨棄功日，未若立一家之言，乃草創子書。會遇兵亂，流離播越，有所亡失，連在道路，不復投筆十餘年，至建武中乃定，凡著內篇二十卷，外篇五十卷，碑頌詩賦百卷，軍書檄移章表箋記三十卷。又撰俗所不列者為神仙傳十卷，又撰高尚藏本作上，今從舊寫本。不仕者為隱逸傳十卷，又抄五經七史百家之言，兵事方伎短雜奇要三百一十卷，別有目錄。其內篇言神仙方藥鬼怪變化養生延年禳邪卻禍之事，屬道家。其外篇言人閒得失，世事臧否，屬儒家。洪見魏文帝典論藏本作典目，從舊寫本改。自敘，末藏本作未，從舊寫本改。及彈棋擊劍之事，有意於略說所知，而實不數少所便能，不可虛自稱揚，今將具言，所不閑焉。洪體鈍性駑，寡所玩好，自總發垂髫，有脫句。又擲瓦手搏，不及兒童之群，未曾鬥雞鶩走狗馬。見人博戲，了不目眄，或強牽引觀之，殊不入神，有若晝睡。是以至今不知棋局上有幾道，樗蒲齒名。亦念此輩末伎，亂意思而妨日月，在位有損政事，儒者則廢講誦，凡民則忘稼穡，商人則失貨財。至於勝負未分，交爭都市，心熱於中，顏愁於外，名之為樂，而實煎悴。喪廉恥之操，興爭競之端，相取重貨，密結怨隙。昔宋閔公吳太子致碎首之禍，生叛亂之變，覆滅七國，幾傾天朝，作戒百代，其鑒明矣。每觀戲者，慚恚交集，手足相交，醜詈相加，絕交壞友，往往有焉。怨不在大，亦不在小，多召悔吝，不足為也。仲尼雖有晝寢之戒，以洪較之，洪實未許其賢於晝寢。何者，晝寢但無益，而未有怨恨之憂，鬥訟之變。聖者猶韋編三絕，以勤經業，凡才近人，安得兼修。惟諸戲盡不如示一尺之書，故因本不喜而不為，蓋此俗人所親焉。少嘗學射，但力少不能挽強，若顏高之弓耳。意為射既在六藝，又可以禦寇辟劫，及取鳥獸，是以習之。昔在軍旅，曾手射追騎，應弦而倒，殺二賊一馬，遂以得免死。又曾受刀楯及單刀雙戟，皆有口訣要術，以待取人，乃有秘法，其巧入神。若以此道與不曉者對，便可以當全獨勝，所向無前矣。晚又學七尺杖術，可以入白刃，取大戟。然亦是不急之末學，知之譬如麟角鳳距，何必用之？過藏本脫過字，從舊寫本補。此已往，未之或知。洪少有定志，決不出身。每覽巢許子州北人石戶二姜兩袁法真子龍之傳，嘗廢書前席，慕其為人。念精治五經，著一部子書，令後世知其為文儒而已。後州郡及車騎大將軍辟，皆不就。薦名琅邪王丞相府。昔起義兵，賊平之後，了不修名，詣府論功，主者永無賞報之冀。晉王應天順人，撥亂反正，結皇綱於垂絕，修宗廟之廢祀，念先朝之滯賞，並無報以勸來。洪隨例就彼。庚寅詔書，賜爵關中侯，食句容之邑二百戶。竊謂藏本作詔，從舊寫本改。討賊以救桑梓，勞不足錄，金紫之命，非其始願，本欲遠慕魯連，近引田疇，上書固辭，以遂微志。適有大例，同不見許。昔仲由讓應受之賜，而沮為善。醜虜未夷，天下多事，國家方欲明賞必罰，以彰憲典，小子豈敢苟潔區區之懦志，而距弘通之大制，故遂息意而恭承詔命焉。洪既著自敘之篇。或人難曰：昔王充年在耳順，道窮望絕，懼身名之偕滅，故自紀終篇。先生以始立之盛，值乎有道之運，方將解申公之束帛，登穆藏本作枚，從舊寫本改。生之蒲輪，耀藻九五，絕聲昆吾，何憾芬芳之不揚，而務老生之彼務。洪答曰：夫二儀彌邈，而人居若寓，以朝菌之耀秀，不移晷而殄瘁，類春華之暫榮，未改旬而凋墜，雖飛飆之經霄，激電之乍照，未必速也。夫期頤猶奔星之騰煙，藏本作炯，從舊寫本改。黃髮如激箭之過隙，況或未萌藏本作明，從舊寫本改。而殞籜，逆秋而零瘁者哉？故項子有含穗之歎，揚烏有夙折之哀。曆覽遠古逸倫之士，或以文藝而龍躍，或以武功而虎踞，高勳著於盟府，德音被乎管弦，形器雖沈鑠於淵壤，美談飄颻而日載，故雖千百代，猶穆如也。余以庸陋，沈抑婆娑，用不合時，行舛於世，發音則響與俗乖，抗足則跡與眾迕，內無金張之援，外乏彈冠之友，循塗雖坦，而足無騏驎，六虛雖曠，而翼非大鵬，上不能鷹揚匡國，下無以顯親垂名，美不寄於良史，聲不附乎鍾鼎。故因著述之餘，而為自敘之篇，雖無補於窮達，亦賴將來之有述焉。校刊抱樸子內篇序道家宗旨，清淨沖虛而已。其弊或流為權謀，或流為放誕，無所謂金丹仙藥、黃白玄素、吐納導引、禁祝符■之術也。秦漢方士，絕不附會老子。即依讬黃帝，亦非道家之說。漢書藝文志以黃帝諸篇，分屬道家神仙，蓋本七略。七略又本於別錄。劉子政固誦習鴻寶，篤信神仙者，而典校秘書，仍別方技於諸子之外，不相殽也。東漢之季，桓帝好神仙，祠老子。張陵之子衡，使人為祭酒，主以老子五千文都習。神仙之附會道家，實昉於此。抱朴子內篇，古之神仙家言也。雖自以內篇屬之道家，然所舉仙經神符，多至二百八十二種，絕無道家諸子。且謂老子泛論較略，莊子文子關尹喜之徒，祖述黃老，永無至言，去神仙千億裡。尋其旨趣，與道家判然不同。又後世學仙者，奉魏伯陽為正宗。是書偶及伯陽內篇之名，並無一語稱述，惟神仙傳中言參同契假爻象以說作丹之意而已。是稚川之學，匪特與道家異，並與後世神仙家無幾微之合。餘嘗謂漢之仙術，元與黃老分途。魏晉之世，玄言日盛，經術多歧。道家自詭於儒，神仙遂溷於道。然第假借其名，不易其實也。迨及宋元，乃緣參同爐火而言內丹，煉養陰陽，混合元氣，斥服食胎息為小道，金石符祝為旁門，黃白玄素為邪術，惟以性命交修，為穀神不死，羽化登真之訣。其說旁涉禪宗，兼附易理，襲微重妙，且欲並儒釋而一之。自是而漢晉相傳神仙之說，盡變無餘，名實交溷矣。然則葛氏之書，墨守師傳，不矜妙悟。譬之儒者說經，其神仙家之漢學乎！孫伯淵漕司，篤好古義，兼綜九流，以明刻抱樸子及天一閣鈔本錯亂脫誤，手自校讎，複屬余與顧澗●各以家藏諸本，參證他書，覆校數過，伯淵敘錄篇目，將以刊行。余因舉神仙與道家者流，古今分合之故，論次為序，覽者或有考焉。嘉慶十七年七月甲戌桐城方維甸撰。按：明刻抱樸子於內篇之後，附入別旨一篇，專論吐納導引，與內篇本意不合，辭義亦甚淺近，不似晉人手筆。考之稚川自敘，本無此書。隋唐諸志，皆不著錄。惟宋史藝文志道家有抱樸子別旨二卷。注雲，不知作者。亦不謂為稚川所著也。晚出之書，元不可信。且今本五百六十餘言，不盈一卷，並非宋元舊本。故削去之，不復附於篇末雲。維甸又跋。右目錄依道藏本定。按抱樸子內篇敘雲，別為此一部名曰內篇，凡二十卷，與外篇各起次第也。又外篇自敘雲，凡著內篇二十卷，外篇五十卷。又雲，其內篇言神仙方藥、鬼怪變化、養生延年、禳邪卻禍之事，屬道家。其外篇言人閒得失、世事臧否、屬儒家。隋書經籍志內篇亦屬道家，與外篇分行。道藏雖並收外篇，原未合為一部。觀其內篇之後，外篇之前，以抱樸子別旨一種閒隔之，可曉然矣。明人刻此書，從道藏取出，而不知其為三種，遂總名曰抱樸子，非也。今校刊內篇二十卷，不連外篇，以複葛氏之舊，兼正明人之誤。舊唐書經籍志及各家書目俱為二十卷。隋志二十一卷，音一卷者，或加序目及音為二十二卷也。音久不傳。道藏序在第一卷前，故不復列數雲。或疑別旨既自為一種，何以不見於自敘。考道藏所收，又有抱樸子養生論及稚川真人較證術一卷，抱朴子神仙金汋經三卷，葛稚川金木萬靈論，俱不見於自敘。然則別旨，正同斯例，蓋皆非稚川所撰也。嘉慶十六年十月五松居士孫星衍敘錄。校刊抱樸子內篇序道家宗旨，清淨沖虛而已。其弊或流為權謀，或流為放誕，無所謂金丹仙藥、黃白玄素、吐納導引、禁咒符籙之術也。秦漢方士，絕不附會老子。即依讬黃帝，亦非道家之說。漢書藝文志以黃帝諸篇，分屬道家神仙，蓋本七略。七略又本於別錄。劉子政固誦習鴻寶，篤信神仙者，而典校秘書，仍別方技於諸子之外，不相殽也。東漢之季，桓帝好神仙，祠老子。張陵之子衡，使人為祭酒，主以老子五千文都習。神仙之附會道家，實昉於此。抱朴子內篇，古之神仙家言也。雖自以內篇屬之道家，然所舉仙經神符，多至二百八十二種，絕無道家諸子。且謂老子泛論較略，莊子文子關尹喜之徒，祖述黃老，永無至言，去神仙千億裡。尋其旨趣，與道家判然不同。又後世學仙者，奉魏伯陽為正宗。是書偶及伯陽內篇之名，並無一語稱述，惟神仙傳中言參同契假爻象以說作丹之意而已。是稚川之學，匪特與道家異，並與後世神仙家無幾微之合。餘嘗謂漢之仙術，元與黃老分途。魏晉之世，玄言日盛，經術多歧。道家自詭於儒，神仙遂溷於道。然第假借其名，不易其實也。迨及宋元，乃緣參同爐火而言內丹，煉養陰陽，混合元氣，斥服食胎息為小道，金石符祝為旁門，黃白玄素為邪術，惟以性命交修，為穀神不死，羽化登真之訣。其說旁涉禪宗，兼附易理，襲微重妙，且欲並儒釋而一之。自是而漢晉相傳神仙之說，盡變無餘，名實交溷矣。然則葛氏之書，墨守師傳，不矜妙悟。譬之儒者說經，其神仙家之漢學乎！孫伯淵漕司，篤好古義，兼綜九流，以明刻抱樸子及天一閣鈔本錯亂脫誤，手自校讎，複屬余與顧澗●各以家藏諸本，參證他書，覆校數過，伯淵敘錄篇目，將以刊行。余因舉神仙與道家者流，古今分合之故，論次為序，覽者或有考焉。嘉慶十七年七月甲戌桐城方維甸撰。按：明刻抱樸子於內篇之後，附入別旨一篇，專論吐納導引，與內篇本意不合，辭義亦甚淺近，不似晉人手筆。考之稚川自敘，本無此書。隋唐諸志，皆不著錄。惟宋史藝文志道家有抱樸子別旨二卷。注雲，不知作者。亦不謂為稚川所著也。晚出之書，元不可信。且今本五百六十餘言，不盈一卷，並非宋元舊本。故削去之，不復附於篇末雲。維甸又跋。葛洪撰述書目表抱樸子內篇二十卷抱樸子內篇序。抱樸子外篇自敘。隋志作二十一卷。今存。抱樸子外篇五十卷自敘。隋志作三十卷，並雲梁有五十一卷。今存。碑頌詩賦百卷自敘。晉書本傳頌作誄。仙苑編珠引陳馬樞道學傳同。軍書檄移章表箋記三十卷自敘。本傳作檄移章表。神仙傳十卷自敘。本傳。今存。隱逸傳十卷自敘。本傳。兵事方伎短雜奇要三百一十卷自敘。本傳作方伎雜事。金匱藥方一百卷本傳。抱朴子雜應篇。疑即前金匱藥方。肘後要急方四卷本傳。雜應篇作救卒方三卷。隋志作肘後方六卷。舊唐志作肘後救卒方四卷。四庫全書目錄作肘後備急方八卷。今存。道藏正一部肘後備急方八卷，誤題作葛仙翁。神仙服食藥方十卷隋志。太清神仙服食經五卷新唐志。服食方四卷唐釋法琳辨正論卷九。玉函煎方五卷隋志。黑髮酒方一卷崇文總目。通志略。渾天論晉書天文志。文廷式補晉書藝文志。幕阜山記一卷補晉志。潮說補晉志。略見於外篇佚文。兵法孤虛月時秘要法一卷新唐志。陰符十德經一卷新唐志。抱朴子軍術補晉志。雲此外篇中佚篇也，嚴可均全晉文輯得四十二條。今別錄其目。金木萬靈訣一卷宋志通志略。今存道藏洞神部眾術類。蓋刪改金丹篇而成。太清玉碑子一卷宋志。葛洪與鄭思遠問答。今存道藏洞神部眾術類。大丹問答一卷今存道藏洞神部眾術類。還丹肘後訣三卷今存道藏洞神部眾術類。四家要訣一卷通志略。集劉向、陵陽子、抱樸子、狐剛子所記煉丹事。抱樸子養生論一卷宋志。今存道藏洞神部方法類。稚川真人校證術一卷今存道藏洞神部眾術類。神仙金汋經三卷通志略不著撰人。今存道藏洞神部眾術類。嚴可均曰：抱樸子養生論，前半即地真篇也，後半與極言篇相輔。稚川真人校證術是後人所演。神仙金汋經三卷，其中下二卷，即金丹篇也。見鐵橋漫稿卷六代繼蓮龕為抱樸子敘。金汋經，晉宋間人依傅抱樸子假讬為之。要用字苑一卷舊唐志。顏氏家訓書證篇作字苑。馬國翰有輯佚本。史記鈔十四卷新唐志。漢書鈔三十卷隋志。後漢書鈔三十卷舊唐志。良吏傳十卷本傳。集異傳十卷本傳。西京雜記六卷舊唐志。四庫全書簡明目錄子部十二雲：舊本或題漢劉歆撰，或題晉葛洪撰，實則梁吳均撰。但餘嘉錫四庫提要辨證子部七考定為葛洪作。今存。漢武內傳一卷隋志不著撰人。文廷式補晉志雲：日本見在書目題葛洪，今從之。餘嘉錫四庫提要辨證子部七考定為晉葛洪撰。今存道藏洞真部記傳類。老子道德經序訣二卷舊唐志。修撰莊子十七卷釋法琳辨正論。補晉志。喪服變除一卷隋志。遯甲肘後立成囊中秘一卷隋志。登涉篇作囊中立成。遯甲返覆圖一卷隋志。遯甲要用四卷隋志。遯甲秘要一卷隋志。遯甲要一卷隋志。三元遯甲圖三卷舊唐志。龜決二卷隋志。周易雜占十卷隋志。抱朴君書隋志集部。序房內秘術一卷隋志稱葛氏撰。新唐志。或即葛洪。太一真君固命歌一卷宋志。抱樸子別旨一篇通志略。今存道藏太清部。蓋後人掇輯吐納導引之訣而成，殆與胎息術相類。胎息要訣一卷通志略。胎息術一卷補晉志。郭文傳補晉志。明案：郭文，字文舉，河內軹人。與葛洪同時亦遭世亂而隱者。先洪卒。見晉書隱逸本傳。五金龍虎歌一卷崇文總目。五嶽真形圖文一卷崇文總目。老子戒經一卷通志略。關中記一卷宋志。玉海引中興書目。馬陰二君內傳一卷宋志。隱淪雜訣一卷宋志。明案抱朴子雜應篇答問隱淪之道，或為雜訣之所本。元始上真眾仙記一卷宋志。今存道藏洞真部譜■類。劉師培讀道藏記雲：此書“次行題葛洪枕中記五字，中志各仙官位號及治所，即今所傳枕中記也”。明案：道藏洞神部方法類另有枕中記一卷，言養生接命之術，與眾仙記內容迥異。通志略著錄唐孫思邈枕中記一卷，未知孰是。四庫全書總目提要雲：枕中書一卷，舊本題晉葛洪撰。考隋、唐、宋藝文志但有墨子枕中記及枕中素書，而無葛洪枕中書。此本一名元始上真眾仙記。餘嘉錫四庫提要辨證卷十九謂枕中書提到許穆與許玉斧，而洪當長於穆，許玉斧更其後輩，二人之去世，洪皆不及見，安得取而著之書中。是枕中書之“不出於洪亦明矣”。余先生之說是。抱樸子玉策記補晉志。明案：此蓋抱樸子引玉策記，非葛洪所撰之玉策記也。徐堅初學記卷二十九狐第十三條引抱樸子玉策記曰：“狐及狸狼，皆壽八百歲，滿三百歲暫變為人形”。正是抱樸子對俗篇引玉策記之語。遐覽篇已著錄玉策記一卷，足徵葛洪曾見其書。而初學記始誤以玉策記屬抱樸子。嚴可均鐵橋漫稿卷六雲此記恐後人依讬之書。亦不確。余意並非後人有意假讬，實乃唐人徐堅輩誤題耳。