是書甫成，或者曰：此不編年類傳，何名《通鑑》？愚曰:通鑑者，是通天下之人可得而照鑒也，何必局於編年乎。且神仙傳記，每有不記年代者，不可編年一也。應世見身歷千百載，倏前倏後，難究始終，不可編年一也。茫茫四海，目力難周，安能盡搜傳記，考校異同，而使一傳一事無遺落者，不可編年一也。死一編年，只可提其大要，其事違不載年代者，難以鋪張，若是削除，毋乃太略。如是刪略事邇，學者何以準繩。深思熟慮，不可編年紀事。是故質諸淺見，究觀諸家神仙傳記，歷代史傳，參考成書。他日得暇，又當效儒家《資治通鑑》體，搜諸仙傳年代可考者，編年紀事，作歷世真仙傳道通鑑。然其書但能提綱次序，不能詳述事邊矣。後有博學高人，別立高見，修撰是書者，亦各從其志也。趙道一再拜焚香謹跋。