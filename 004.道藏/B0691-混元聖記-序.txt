懷英嘗為舉子，知推尊孔氏矣。已而脫儒冠去為道士，以推尊孔氏者尊老子。于是為書若干卷，自開闢以來，凡老子名邇變化及其遺事微言散見於百家者，摭拾詮次無遺，為《聖紀》。嗚呼，何其專且博也，則誠有功於道家者。儒者嗜仕，即不得專志於書，往往不暇暗嶇及世次年月也。或有暇及此，又不敢不務差擇，則拘於六經而不得騁。故吾夫子之道與天地相為無窮，夫人推尊之，故未有如懷英此書者。向使懷英幸卒舊業，不去為道士，則此書將為孔氏作，其有功何如哉。雖然，昔太史公嘗作，《孔子世家》，蓋有志於此矣。說者反曰：夫子之道與天地相為無窮，豈必與戰國若漢封君較久長者，則《世家》似不宜作。而孔氏之子孫輯所逮聞，作《家語》、《孔叢子》二三書，儒者亦弗甚稱道，至墳羊楛矢稍欲以夸大聖人，又或以其語神怪不取者。然則使懷英不去為道士，將為書尊孔氏，則亦以《六經》斷百氏，必不能騁其博如此。余以是嘆息於懷英，其不幸而不得自託於孔子也，夫其亦幸而得自託於老子也。夫因以為序云。懷英姓謝氏，名守擷，永嘉人，余同舍生也。紹熙四年八月日陳傅良序。

臣守灝言：太清顯蹟，悉資信史之洽聞。浩劫遺編，必俟熙朝而大備。時哉難得，道不虛行。臣守擷誠惶誠恐稽首頓首，切以九霄之上素號帝鄉，六合之外具存聖典，三墳不存則羲農之邇熄，六籍既出而周孔之業興。粵在漢唐之盛時，咸尚黃老之至教，聖賢閒作，元化誕敷，世道交興，斯文弗墜。惟混元之上聖，寶妙道之大原，生天生地而莫睹其端倪，神鬼神帝而孰窮其吵域。先延康赤明之劫，既歷代為師。泊有商蒼姬之時，復分身應化。有教無類，則西胡成道。至道不測，則束魯見龍。惟其知之者希，無怪言之弗究。舊傳第測管而窺豹，後學益多岐而亡羊，蔑聞藏室之全書，玆實教門之闕典。臣材非入室，學愧顓門，詛能馳騁乎翰墨之場，不過涉獵乎藝文之囿，研精而髮半鶴，染翰而手屢龜。搜羅三教書，編叔而為《聖紀》。稽考百家說，訂正而合真經。計餘十萬言，分為一十卷。抑亦古人之糟粕，庶為後學之笙蹄。雖道不在於書，而捨書則其道曷傳，猶跡固出於履，而索履者非跡何代。然欲記久而明遠，要當辯妄而歸真，希開海宇之昏蒙，必藉風雷之號令。恭惟皇帝陛下離明繼照，天德出寧，運陰陽不測之神，行清靜無為之化，祖禪父而父禪子，振古無雙，人法地而地法天，與道為一，邁唐虞、成周之盛，見典章文物之降，矧片善之不遺，苟寸長而必錄。臣聿懷千載之遇，輒效一得之愚，藐爾涓埃，億容著丙部之錄，美茲芹菽，覬獲塵乙夜之觀。臣所編《太上老君混元聖紀》，謹隨表投進以聞。臣守灝誠惶誠恐稽首頓首謹言。