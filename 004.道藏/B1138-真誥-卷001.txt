神嶽排霄起，飛峯鬱千尋。寥籠靈谷虛，瓊林蔚蕭森，此一字被墨濃黵，不復可識。正中抽一腳出，下似是羊字。其人名權生標美秀，弱冠流清音。棲情莊慧津，超形象魏林。揚彩朱門中，內有邁俗心。我與夫子族，源胄同淵池。宏宗分上業，於今各異枝。蘭&;金因好著，三益方覺彌。靜尋欣斯會，雅綜彌齡祀。誰云幽鑒難？得之方寸里。翹想籠樊外，俱為山巖士。無令騰虛翰，中隨驚風起。遷化雖由人，蕃羊未易擬。所期豈朝華？歲暮於吾子。萼綠華者，自云是南山人，不知是何山也。女子，年可二十上下，青衣，顏色絕整，以升平三年十一月十日夜降厶厶剪缺此兩字，即應是「羊權」字。自此往來，一月之中，輒六過來耳。云本姓厶又剪除此一字，應是「楊」字，贈此此一字本是「權」字，後人黵作「此」字詩一篇，&;並致火澣布手巾一枚，金玉條脫各一枚。條脫乃太而異精好。神女語見此本是草作「權」字，後人黵作「見」字而乙上之：「君慎勿泄我，泄我則彼此獲罪。」訪問此人，云是九嶷山中得道女羅鬱也。宿命時曾為師母毒殺乳婦玄州，以先罪未滅，故令謫降於臭濁，以償其過。與權此「權」亦草作「故」，似前體而不被黵耳。尸解藥，今在湘東山本懸此中一寸。此女已九百歲矣。尋此應是降羊權。權字道輿，忱之少子。後為晉簡文黃門郎，即羊欣祖。故欣亦修道服食也。此乃為楊君所書者，當以其同姓，亦可楊權相問，因答其事，而疏說之耳。按：升平三年是己未，歲在乙丑。前六年衆真並未降事&;右三條楊君草書於紙上南嶽夫人與弟子言，書識如左。弟子即楊君自稱也。此眾真似是集洞宮時，所以司命最在端，當為主人故也。夫人向楊說次第位號如此，非降楊時也蓬萊右仙公賈寶安。鄭人。自此後皆是稱諸真人之字，非其人名也。氏族亦見世道書傳中也清虛小有天王王子登。案：青童高尊，乃可不敢稱諱字。此青虛是南嶽之師，尚稱字，獨&;不顯茅司命字，亦為難詳也右二十三真人坐西起南向東行。此於禮乃是南向，以西方為上，而後女真東向，則應起南。今反北者，當是以側近高真故也右十五女真東向坐，北起南行。說此事時，雖不記月日，不知在何年？既是衆真名位，故出以居前。按衆真位號，前云以為高者，猶今世之徽號也&;六月二十一日夜，定錄問云：「許長史欲云何尋道。」登答：「勤修真誠之意。」定錄又言：「昔有趙叔臺、王世卿亦言篤學，而竟不如人意，遂為北明公府所引此是乙丑年六月也。自此前唯有六月十五日定錄授，是答長史書，論茅山中事。此前又已有一授，不記何月日，並在第四卷中。自餘無有先此者。北明公府，酆都宮中官屬也。昔扉廓天津，采華赤丘。是時聲穎靈袂，蒙塵華喬此即應是說初降華僑事，字少倚人。發煥秀山，高說延霄。自謂玄響所振，無往不豁。既濯以靈波，實望與物榮菴。既未能暢業駢羅，遊岫逐逸，然後知悟言之際，應玄至少。&;於是佛音弗駕而旋，偃靜葛台。夫玄刃無親，流鑒遁真。若以雲壁一往，想齊獨邁。俯自啟灑，動應潛逸，始乃吾等，並有欣慨耳。往見況意相知篤。」末書云：「伏覽聖記，事跡淵妙。金策素著，青錄玄定。遂跨塵俗，逍遙紫陽。何蕭蕭之清遠，眇眇之真貴哉！若能者矣，請借來喻。」又云：「得道之階，錯厲精神，靖躬信宿，洗誠求矜。如斯而言，道已邇也。然夤夜之間，宜篤經營，乃後得手結天維，足浮靈綱。心遊太空，目擊洞房，不待久日也。若五情愆波，三魂越&;𠫤。於是三真舞劍，黃闕捷關耳，可不力之，可不力之。」六月二十二日夜雞鳴喻書，此紫陽旨也。清靈真人說《寶神經》云云。抄此修行事，出在第三卷中，不復兩載紫微夫人喻書如左云云。事亦在第三卷興寧三年，歲在乙丑，六月二十三日夜，喻書此。其夕先共道諸人，多有耳目不聰明者，欲啟乞此法，即夜有降者，即乃見喻也。此楊君自記也。長史年出六十，耳目欲衰，故有谘請。楊不欲指斥，託云諸人&;又告云：道士有耳重者云云。事亦在第三卷右一條清靈真人言真人告云：櫛頭理發，欲得過多。事亦在第三卷其夜初降者，適入戶未坐，自言今夕波聲如雷，弟子請問其故，答云：「向見東海中大波耳。」弟子者，楊君自稱也又告云：「汝憎血否？」答曰：「實憎之。」云：「血在路上，若汝憎之，&;當那得行？」又答曰：「當避之耳。」又云：「避之佳，故不如目不見乃佳。」右南嶽夫人言自此後諸真共語耳。又云：「《寶神經》是裴清靈錦囊中書，侍者常所帶者也。裴昔從紫微夫人授此書也，吾亦有俱如此，寫西宮中定本。」問西宮所在，答云：「是玄圃北壇，西瑤之上台也。天真珍&;文，盡藏於此中。」裴真人又言：「此書與《隱書》同輩事，要而即可得用也，一名《七玄隱書》。」右二十三日授訖此南嶽夫人見告云：「紫微左夫人王諱清娥，字愈意，阿母第二十女也。鎮羽野玄壟山，主教當得成真人者。」右一條先此一夕所授。此一條即是二十二日夜，與紫陽所喻，同夕當復大應有事。後云：「聲氣下。」亦是此夕。楊後又追憶此一事，更黵在二十二日例中，故云先此一夕也&;右從清靈來，凡十二條，有長史寫。六月二十四日夜，紫微王夫人來降，因下地請問：「真靈既身降於塵濁之人，而手足猶未嚐自有所書，故當是卑高跡邈，未可見乎？敢諮於此，願誨蒙昧。」夫人因令復坐，即見授，令書此以答，曰此楊君自述事也，例多如此：「夫沈景虛玄，無途可尋。言發空中，無物可縱。流浪乘忽，化遁不滯者也。此二行皆浮沉冥淪，倏遷灼寂。是故放蕩無津，遂任鼓風舵，存乎虛舟而行耳！故實中之空，空中之有，有中&;之無象矣！至於書跡之示，則揮形紙札，文理昺注，麤好外著，玄翰挺煥；而範質用顯，默藻斯坦，形傳塵濁。苟騫露有骸之物，而得與世進退，上玷逸真之詠，下虧有隔之禁，亦我等所不行，靈法所不許也。今請陳為書之本始也，造文之既肇矣。乃是五色初萌，文章畫定之時，秀人民之交，別陰陽之分，則有三元八會，群方飛天之書。又有八龍、雲篆、明光之章也。其後逮二皇之世，演八會之文，為龍鳳之章。拘省雲篆之跡，以為順形梵書，分破&;二道，壞真從易，配別本支，乃為六十四種之書也。遂播之於三十六天，十方上下也。各各取其篇類，異而用之。音典雖均，蔚跡隔異矣！校而論之，八會之書，是書之至真，建文章之祖也。雲篆、明光，是其根宗所起，有書而始也。今三元、八會之書，皇上太極高真清仙之所用也。雲篆、明光之章，今所見神靈符書之字是也。爾乃見華季之世，生造亂真，共作巧末，趣徑下書，皆流尸濁文，淫僻之字。舍本效假，是囂穢死跡耳。夫真仙之人，曷為棄本&;領之文跡乎？畫淫亂之下字耶！夫得為真人者，事事皆盡得真也。奚獨於凡末之粗術，淫浮之弊作，而當守之而不改，玩之而不遷乎？夫人在世，先有能書，善為事者，得真仙之日，外書之變，亦忽然隨身而自反矣！真事皆邇者不復廢。今已得之濁書，方又受學於上文，而後重知真書者也。鬼道亦然，但書字有小乖違耳。且以靈筆真手，初不敢下交於肉人。雖時當有得道之人，而身未超世者，亦故不敢下手陳書墨，以顯示於字跡也。至乃&;符文神藻，所求所佩者，自復始來而作耳。所以爾者，世人固不能了其端緒，又使吾等不有隱諱耳，冥中自相參解矣！內外自相關矣！又四極明科，高上禁重，亦自不聽。我等復為世間常書也。我既下手，子固不解，亦將何趣，兩為煩濫耶？此亦當闇其可否？殆不足嫌，想少暢豁於胸懷，盡不自書之流分矣。上真司命南嶽夫人授，今書如左。若夫仰擲雲輪，總轡太空，手維霄綱，足陟玉庭，身升帝&;闕，披寶歙青。上論九玄之逸度，下紀萬椿之大生。遂竦景電肅，千霞煥明。真言玄浪，高談玉清。激朱唇之流徽，運日氣之零零。爰乃吐烽卻煙，彈金奏瓊，鸞音蒨粲，鳳唱嘉聲耳。若但應景下旋，回靈塵埃，參輦弊宇，敖佛朝市，來成真才，訓我弟子，則玉振落響，琳鍾內抑，周目五濁，契闊愆室。神勞臭腥，填鼻斂氣。遂閉蘭音於中華之元，退案金聲之劣劣而發耳。夫神者言微於邇，萬里必接。奇韻雖觸，鏡鑒無滯。故真理之既分聞遐則道高邈，&;璞不肆瑩，而致有卑微之聰也。今子乃有心覺之至，將致嫌似之思，外觀流俗之對，內有遲疑之悟乎？不運事宜，亦已邁也。望所營者道，研詠者妙耳。道妙既得，高下之音，必坦然矣！此非所謀，吾子加之至慮，散蕩斯念，宜慎之耳。右三條有楊書。六月二十四日夜，南嶽夫人見授，令書此。先是二十二日夕，有在別室，共論講道。紫微、南嶽二夫人，聲氣語音&;殊下，不解其趣。今故授書此，以答所共講者之疑心也。初來見授時，色氣猶不平，授畢可爾。弟子唯覺色有不平，都無他可道。此一條亦是楊君自記論南嶽夫人其夕語弟子，言「我明日當詣王屋山清虛宮，令汝知之所至也」。其夕又言：「海東桐柏山西頭適崩二百許丈。」紫微王夫人云：「世人之思慮，何得事事真審耶？可不事有答其心也。南嶽夫人言戲之耳，欲建豎之也，瑩實之&;也。」興寧三年，歲在乙丑，六月二十五日夜。此是安妃降事之端，記錄別為一卷，故更起年歲號首也紫微王夫人見降，又與一神女俱來，神女著雲錦襡，上丹下青，文彩光鮮。腰中有綠繡帶，帶係十餘小鈴，鈴青色黃色，更相參差。左帶玉佩，佩亦如世間佩，但幾小耳。衣服倏倏有光，照朗室內，如日中映視，云母形也。云髮鬃此應是「騑」字，騑黑發貌也鬢整頓絕倫，作髻乃在頂中。又垂餘發&;至腰許，指著金環，白珠約臂，視之年可十三四許。左右又有兩侍女，其一侍女著朱衣，帶青章囊，手中又持一錦囊，囊長尺一二寸許，以盛書，書當有十許卷也。以白玉檢檢囊口，見刻檢上字云《玉清神虎內真紫元丹章》。其一侍女著青衣、捧白箱，以絳帶束絡之，白箱似象牙箱形也。二侍女年可堪十七八許，整飾非常。神女及侍者顏容瑩朗，鮮徹如玉，五香馥芬，如燒香嬰氣者也香嬰者，嬰香也，出外國。初來入戶，在紫微夫人後行。夫人既入戶之&;始，仍見告曰：「今日有貴客來，相詣論好也。」於是某即起立，夫人曰：「可不須起，但當共坐，自相向作禮耳。」夫人坐南向，某其夕先坐承床下，西向。神女因見，就同床坐東向，各以左手作禮。作禮畢，紫微夫人曰：「此是太虛上真元君金台李夫人之少女也。太虛元君昔遣詣龜山，學上清道。道成，受太上書，署為紫清上宮九華真妃者也。於是賜姓安，名鬱嬪，字靈簫。」紫微夫人又問某：「世上曾見有此人不？」某答曰：「靈尊高秀，無以為喻。」夫人因大笑：&;「於爾如何？」某不復答。紫清真妃坐良久，都不言。妃手中先握三枚棗，色如幹棗，而形長大，內無核，亦不作棗味，有似於梨味耳。妃先以一枚見與，次以一枚與紫微夫人，自留一枚，語令各食之，食之畢。少久許時，真妃問某年幾，是何月生。某登答言：「三十六。庚寅歲九月生也。」真妃又曰：「君師南真夫人，司命秉權，道高妙備，實良德之宗也。聞君德音甚久，不圖今日得敘因緣歡，願於冥運之會，依然有鬆蘿之纏矣。」某乃稱名答曰：「沉湎下俗，塵&;染其質。高卑雲邈，無緣稟敬。猥虧靈降，欣踴罔極。唯蒙啟訓，以祛其暗。濟某元元，宿夜所願也。」真妃曰：「君今語不得有謙飾，謙飾之辭，殊非事宜。」又良久，真妃見告曰：「欲作一紙文相贈，便因君以筆，運我鄙意，當可爾乎？」某答奉命。即襞紙染筆，登口見授，作詩如左。詩曰：雲闕豎空上，瓊台聳鬱羅。紫宮乘綠景，靈觀藹嵯峨。琅軒朱房內，上德煥絳霞。俯漱雲瓶津，仰掇碧柰花。濯足玉天池，鼓枻牽牛河。遂策景雲駕，落龍轡玄阿。振衣塵&;滓際，褰裳步濁波。願為山澤結，剛柔順以和。相攜雙清內，上真道不邪。紫微會良謀，唱納享福多。某書訖，取視之，乃曰：「今以相贈，以宣丹心，勿云云也。若意中有不相解者，自有微訪耳。」紫微夫人曰：「我復因爾作一紙文以相曉者，以示善事耳。」某又襞紙染筆，夫人見授詩云：「二象內外泮，玄氣果中分。冥會不待駕，所期貴得真。南嶽鑄明金，眇觀傾笈抃。良德飛霞照，遂感靈霄人。乘飆儔衾寢，齊牢攜絳雲。&;悟歎天人際，數中自有緣。上道誠不邪，塵滓非所聞。同目咸恒象，高唱為爾因。」書訖，紫微夫人取視。視畢，曰：「以此贈爾，今日於我為因緣之主，唱意之謀客矣！」紫微夫人又曰：「明日南嶽夫人當還，我當與妃共迎之於雲陶間。明日不還者，乃復數日事。」又良久，紫微夫人曰：「我去矣！明日當復與真妃俱來詣爾也。」覺下床而失所在也。真妃少留在後，而言曰：「冥情未攄，意氣未忘，想君俱詠之耳！明日當復來。」乃取某手而執之，而自下床，未出戶&;之間，忽然不見。六月二十六日夕，衆真來疏如左。又有一人，年甚少，整頓非常，建芙蓉冠，著朱衣，以白珠綴衣縫，帶劍，都未曾見。此人來多論金庭山中事，與衆真共言。又有不可得解者，揖敬紫微、紫清、南真三女真，餘人共言平耳。云是桐柏山真人王子喬也，都不與某語。又前後初有真人來見降者，時皆自不即與某共語耳。各坐良久，紫清真妃曰：「欲復煩明君之手筆，書一事以&;散意忘言，可乎？」某又襞紙待授。真妃乃徐徐微言，而授曰：「我是元君之少女，太虛李夫人愛子也。昔初學真於龜台，受玉章於高上，荷虎錄於紫皇，秉瓊鉞於天帝。受書於上真之妃，以遊行玉清也。常數自手扉九羅，足躡玄房。霄形靈虛，仰歠日根。入宴七闕，出轡雲輪。攝三辰而俱升，散景霞以飛軒也。非不能采擇上室，訪搜紫童，求王宮之良儔，偶高靈而為雙。接玄引奇，友於帝郎矣！直是我推機任會，應度曆數，俯景塵沫，參龍下邁。招冥&;求之雄，追得匹之黨耳。自因宿命相與，乃有墨會定名，素契玉鄉，齊理二慶，攜雁而行，匏爵分味，醮衾結裳，顧儔中饋，內藏真方也。推此而往，已定分冥簡，青書上元。是故善鄙之心，亦已齊矣。對景之好，亦已域矣。得願而遊，歡兼昔旨，豈不冥乎自然？此復是二象大宗，內外之配職耳。實非所以變無反淡，凝情虛刃，靈刀七累，遺任太素，保真啟玉，單景八空之謂也。秀寂高清，鬱輿流霄，使鳳歌雲路，龍吟虎嗥。天皇雙景，遠升辰樓。飛星擲光，&;日月映軀。口吐冥煙，眼激電光。上寢瓊房，流行玉清。手掣景雲，足陟金庭。若自此之時，在得道之頃。為當固盡內外，理同金石。情纏雙好，齊心幃莫耳。為必抱衾均牢，有輕中之接；塵穢七神，悲魂任魄乎？蓋是妾求氏族於明君耳，非有邪也。今可謂得誌懷真，情已如一。方當相與，結駟玉虛，偶行北玄。同掇絳實於玉圃，並采丹華於閬園。分飲於紫川之水，齊濯於碧河之濱。紫華毛帔，日冕蓉冠。逍遙上清，俱朝三元，八景出落，鳳扉雲關。仰漱&;金髓，詠歌玉玄，浮空寢晏，高會太晨。四鈞朗唱，香母奏煙。齊首偶觀，攜帶交裙，不亦樂乎？不亦得誌乎！明君其順運隨會，妾必無辭。且亦自不得背實反冥，苟任胸懷矣！」授畢，復自取視而言曰：「今以此書相詣，庶豁其滯疑耳。」言畢，乃笑。良久，紫微夫人曰：「真妃之辭盡矣！論好之緣著矣！爾亦不得復有所容也。玄運冥分，使之然耳。」南嶽夫人見授書曰：「冥期數感，玄運相適。應分來聘，新構因緣。此攜真之善事也。蓋示有偶對之名，定內外之職&;而已。不必苟循世中之弊穢，而行淫濁之下跡矣！偶靈妃以接景，聘貴真之少女。於爾親交，亦大有進業之益得，而無傷絕之慮耳。千神於是可使，試觀不得復陳矣！真旌必可克往，云軿必可俱駕也。吾往曾因紫微夫人，為汝構及此意。今遂如願，益使我欣欣慎復，疑矧於心胸矣。我昨見金台李夫人於清虛中，言爾尚有疑正之心，色氣小有○眼○眼。汝違此舉，誤人不小。真妃有《神虎內真丹青玉文》，非爾所有。者輩良才求寫，故當&;不為隱耳。今日相攜，何但文章而已？將必乘景王霄乎？若有未悟者，宜微訪可否？」真妃見夫人書言，乃笑而言：「攜手雙臺，娛歎良會。景軿同機，於此齊乎！」&;。