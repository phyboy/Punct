清虛真人授書曰：“黃赤之道，混氣之法，是張陵受教施化，為種子之一術耳，非真人之事也。吾數見行此而絕種，未見種此而得生矣！百萬之中，莫不盡被考罰者矣！千萬之中，誤有一人得之，得之遂至於不死耳。張陵承此以教世人耳。陵之變舉亦不行此矣！爾慎言濁生之&;下道，壞真霄之正氣也。思懷淫欲，存心巴觀，而以兼行上道者，適足明三官考罰耳。所謂抱玉赴火，以金棺葬狗也。色觀謂之黃赤，上道謂之隱書。人之難曉，乃至於此。”紫微夫人授書曰：“夫黃書赤界，雖長生之秘要，實得生之下術也。非上宮天真流軿晏景之夫所得言也。此道在長養分生而已，非上道也。有懷於淫氣，兼以行乎隱書者，適足握水官之筆，鳴三官之鼓耳！玄挺亦不可得&;恃，解謝亦不可得賴也。要而言之，貞則靈降，專則神使矣。夫真人之偶景者，所貴存乎匹偶，相愛在於二景。雖名之為夫婦，不行夫婦之跡也。是用虛名以示視聽耳。苟有黃赤存於胸中，真人亦不可得見，靈人亦不可得接，徒劬勞於執事，亦有勞於三官矣！”雞鳴時，南嶽夫人授書曰：“雞既鳴矣，論好之緣篤也。”紫陽真人授書曰：“太虛遠逸，高卑同接。體賢之義，著之&;於冥運耳。慎心係於黃赤之疑也。”茅中君授書曰：“玄標觸景，俯和塵藹。玉振愆房，清風逸邁，可不勖之也？”言畢，諸真人去。真妃少留在後，曰：“又煩明君為一辭也。”而授書曰：“忘懷蘭素，暉心齊契。方當數親虔清宇，德與流景合。宜歡會理發，領秀伏度。明君高尚靈映，縱滯忘鄙耳。”言畢，持手而下床，未至戶之間，忽失所在。&;六月二十六日夜，降八真人紫微左夫人一紫清上宮九華真妃二上真司命南嶽夫人三紫陽真人四清靈真人五茅中君六茅小君七&;又有一人，甚少整頓。建芙蓉冠，朱衣帶劍，未曾見也。意疑是桐柏山真人王子喬，多論金庭山中事。言多有不可解者，恭敬紫微上真九華妃也。皆禮揖稱下官。上真云：“昨與叔申詣清虛宮，校為仙真得失之事耳。近頓除落四十七人，都複上三人耳。並複視爾輩之名簡，如今佳耳。許某乃得在伯劄中。”&;“吾初不悟其如此益好也，其洗心勤邁，宗注理盡。心殫意竭，如履水火。若久如此者，真人亦不得逃矣！仙道亦不得隱矣！但當杜絕其淫色之念，吾等亦即可得見，可疏示之。”此南嶽夫人言。中君曰：“伯舉在於下官耳，大老子將複可念。江東未見有如此而勤道者，然勿恃伯而忘道也。虛妄者德之病，華衒者身之災。滯者失之首，恥者體之籥。遣此四難，然後始可以問道耳。於是靈軫鳴轅，日有仿佛也。有淫愆&;之心，勿以行上真之道也。昨見清虛宮正落除此輩人名，而方又被考罰，以度付三官，推之可不慎乎。”許長史慎臨屍弔喪，年內耳，示許仙侯如此。𠫤心既忘，得亦不同。鄙恥不除，生籍不書。許長史雖已暫除，當複曾除而復除之。東卿司命甚知許長史之慈肅。小有天王昨問：“此人今何在？修何道？”東卿答曰：“是我鄉里士也。”&;內明真正，外混世業，乃良才也。今修上真道也。此語乃稱人意，略有伯形也。右從六月二十四日來。蕭邈真才，內鏡外和。曾參出田，丹心同丹。素係三遷，來庇方頭。錄名太極，金書東州。蹇裳七度，耽凝洞樓。內累既消，魂魄亦柔。守之不倦，積之勿休。五難既遣，封伯作侯。&;右紫微王夫人所喻，令示許長史。右一條有長史寫。紫微夫人喻曰：“披華蓋之側云云。”六月二十七日夜喻書此。右一條有楊書。積精所感，萬物盡應。妙誠未匝，則形華不盡。形華不盡，則洞房之中，難即分明也。吾昔受此法，常向西北存之耳。西北存如小為易見，可明示如此。&;六月二十七日，紫陽所喻。右一條有長史寫。二君各有六僮。裴君從者持青髦之節，一僮帶繡囊，周君從者持黃髦之節。右二條是甲手書。六月二十九日九華真妃授書曰：景應雙粲，雲會玄落。龍秀五空，采瓊閬台。長歌靈幕，煥啟玉扉。眇矣遺事，與世長辭。霞軫絳波，電赴紫棲。共攜&;清響之外，同遊雲岫廣崖。豈不善乎，豈不樂哉！日者霞之實，霞者日之精。君唯聞服日實之法，未見知餐霞之精也。夫餐霞之經甚秘，致霞之道甚易。此謂體生玉光，霞映上清之法也。眼者身之鏡，耳者體之牖。視多則鏡昏，聽眾則牖閉。妾有磨鏡之石，決牖之術，即能徹洞萬靈，眇察絕響，可乎？麵者神之庭，發者腦之華。心悲則麵燋，腦減則發素，所以精炁內喪，丹津損竭也。妾有《童麵之經》，還白之法，可&;乎？精者體之神，明者身之寶。勞多則精散，營竟則明消，所以老隨氣落，耄已及之。妾有益精之道，《延明之經》，可乎？此四道乃上清內書立驗之真章也。方欲獻示，以補助君之明照耳。授畢，取以見與。某口答唯唯，乞請之也。六月二十九日夜，桐柏真人同來降，複諭授令某書曰：“夫八朗四極，靈峰遼遐。奇言吐穎，瓊音餐振。晨飛陵清，玄氣赴霄。體邁玉虛，心遺艱鋒。沈滯於眇羅之外，凝和於寂波之表。若此人者，必能旋騰玄漢，周灑真庭矣。三&;元可得而見，絳名可得而立耳！如其心並愆浪，目擊色袂，動與罔罟，共啟靜興爭競之分者，此乃適仙路邈，求生日闊也。子其慎之。”某書畢，取視，乃以見與。六月三十日夜，九華真妃與紫微王夫人、南嶽夫人同降。真妃坐良久，乃命侍女發檢囊之中，出二卷書以見付，令寫之題如左：《上清玉霞紫映內觀隱書》&;《上清還晨歸童日暉中玄經》右二卷名目。七月一日夜，紫微王夫人。南嶽夫人九華真妃紫微桐柏清虛三真人&;茅二君同降，良久，某乃自陳於眾靈，求安身之術，欲知貴賤之分，年命之會，多少定限。於是真妃乃笑，良久，見授書，此曰：明君夷質虛閑，秘構玉朗。蘭淵高流，清響金宮，可謂能珍寶藏奇，幽真內煥，摽拂靈篇，乘數順生。素德神園，丹錄玉清。興煙拔景，冥鼓遐聲也。必三事大夫，侍晨帝躬。高佐四輔，承製聖君。理生斷死，賞罰鬼神。攝命千靈，封山召雲。主察陰陽之和氣，而加為吳越鬼神之君也。妾&;將挺命凝觀，憑華而生。靈飛九天，虛音飆房。因運四覺，玄梯同象。紫名太上，清文八景。神映西暉，德明內隸。乃受書乘氣，得為真妃之任矣。又當助君，總括三霍，綜禦萬神。對命北帝，製敕酆山。又應相與攜袂靈房，乘煙七元，嘉會希林，內攄因緣也。是故君姓於楊，我得為安。妾自發玄下造，君自受書於西宮。從北策景，乘軿東轅。握旄秉鉞，專製東蕃，三官奉曶，河山啟源。天丁獻武，四甲衛輪。當此之時，實明君之至貴，真仙之盛觀也。三官中&;常有諺謠云，楊安大君，董真命神，正我等之謂耳。蓋聖皇之方駕，於今有二十八年也。複二十二年，明君將乘龍駕雲，白日升天。先詣上清西宮，北朝玉皇三元。然後乃得東軫執事矣！此自是君，玉朗紫微，金音虛領，為太極所旌，乃玄德上挺，不複用勤學劬勞，陟足山川矣！若為精勖之者，當小神清瑩鮮耳，亦不甚今日不勞之舉也。世俗縈網，貴賤之間，涉塵途之役，在得失之津。信非真人所得經營，乃自坦乎艱泰之用，任乎遇否之頃耳。&;見明君之逸，誠欣然也。睹明君之否，誠戚顏也。此二感發於顏色之上也，複未足以致遠悲，抱長戚矣。至於內冥偶景，並首玄好，輕輪塵藹，參形世室。妾豈以愆累浮卑少時之滯，而虧辱於當真之定質耶？夫陰陽有對，否泰反用。二象既羅，得失錯綜。此皆往來之徑陌耳！今人居風塵之休盛者，乃多罪之下鬼，趣死之考質也。夫處無用於囂途，乃得真之挺樸。任凡庸以內觀，乃靈仙之根始也。蓋富貴淫麗，是破骨之斧鋸，有似載罪之舟車&;耳。榮華矜世，爭競徼時，適足以誨愆要辱，為伐命之兵，非佳事也。是故古之高人，覽罪咎之難豫，知富貴之不可享矣！遂肥遁長林，棲景名山。咀嚼和氣，漱濯清川。欲遠此惡跡，自求多福。超豁糸互聘，保全至素者也。君亦奚足汲汲於人間之貴賤，投身於榮辱之肆哉！且方交兵日會，三災向臻。神風驅除，臭氣參天。明金生穢於泥瀆，寶玉投糞以招塵。褰衣振血，濁精虧真。玄通遠逸，是其時也。君若其不耐風火之煙，欲抱真形於幽林者，可且&;尋解劍之道，作告終之術乎？自盡出嘿之會，隱顯之跡，臨時分處，有任於明君矣！冥數上感，有命而交。靈書玉台，真契合景。是以言單於辭，心訖於筆。妾豈獨歎於一人乎？蓋示名分之判例也。書訖，取以與某，複曰：“君省此，當少愈不？”右從六月二十九日來，凡十四條，並楊君自記書。東卿大君昨四更初來見降，侍從七人入戶，一人執紫旄節，一人執華幡，一名十絕靈幡。一人帶綠章囊，三人&;捧牙箱，一人握流金鈴。乃年少於二弟。二弟昨並倚立？東卿命坐乃坐耳。良久，言語委曲，先昨神女來降，意本疑是王母女。昨又來定是也。南真說云：“是阿母第十三女王媚蘭，字申林，治滄浪山，受書為雲林夫人。”乙丑歲，晉興寧三年七月四日夜，司命東卿君來降，侍從七人入戶，其一人執紫旄之節，其一人執華幡，一人&;執十絕靈幡。一人帶綠章囊，其三人捧白牙箱，箱中似書也。其一人握流金鈴。侍人並朱衣。司命君形甚少於二弟，著青錦繡裙，紫毛帔巾，芙蓉冠。二弟並同來，倚立命坐乃坐耳，言語良久。七月六日夜，司命君又降，良久喻書曰：“若必範玄秉象，清淨罕時，遂拔群幽藻，戢翼高棲。感味上契，淵渟嶽峙。蕭寥玉篇，玩寶神生，遺放俗戀。調彈清靈，澄景虛中。五道發明，色絕化浪。欲與淡並，空同冥衢，&;無視無聽。爾乃遠齊妙真，重起玄覺。明德內圓，靈摽外足矣。終能策雲皞以赴霄，書司命之丹錄耳。若精散萬念，為生不固。炁隨塵波，心不真合。適足勞身神於林○殂，實有誤於來學也。其道微而易尋，其道艱而難得乎？亦令示許長史。”許長史欲山居。宗道者貴無邪，棲真者安恬愉。至寂非弘順之主，惔然非教授之匠。故當因煩以領&;耳。意云：“爾不代謝，奚必四時，氣如呼吸，千齡如寄。趙子可憂，不信而末。”疑其心亦已醯矣。司命君與南嶽夫人言。為道者常淵淡以獨處，每棲神以遊閑。安飲啄以自足，無旂眄於籠樊。哀樂所以長去，夭閼何由而臻者乎！稟誌各有所宅，資性鹹有其韻。豈可履逐物之邪蹤，矯我之正業乎！&;何不肆天摽之極縱，適求真之內娛？從幽淨以熙心，綏所托以棲意。處東山以晦跡，握玄筌於妙領。保隨珠以含照，遣五難於胸次耶！七月十五日夜，紫微王夫人授書曰：勤精者味玄之靈摽也，凝安者拘真之寢衾矣。子勤澡丹心，競赴高嶺，可謂務道之柄，勤甚至也。然道柔真虛，守淡交物，安靜任棲，神乃啟煥耳。要而言之，躁疾非盡理矣！違之者亦取勞乎！&;與許玉斧七月十五日夜，清靈真人授詩：企望人飛，若感若成。威不內接，驕女遠屏。三四縱橫，以入帝庭。曆紀建號，得為太齡。亦必秀映，四司元卿。翻然縱羽，遂登上清。鳳巢高木，素衣衫然。履順思真，凝心虛玄。五公石腴，彼體所便。急宜服之，可&;以少顏。三八令明，次行玄真。解駕偃息，可誦洞篇。瓊刃應數，精心高棲。隱默沉閑，正氣不虧。術散除疾，是爾所宜。次服掞飯，兼穀勿違。益髓除患，肌膚充肥。然後登山，詠洞講微。寅獸白齒，亦能見機。遂得不死，過度壬辰。偃息盛木，玩執周書。太極植簡，金名西華。學服可否，自應靈符。理異契同，神洞相求。寓言必可用，不用是無情。焉得駕跡，尋此空中靈。微音良有旨，當用慎勿輕。事事應神機，保爾見太平。右右英吟此。茅定錄言：良箴也，可記之。仙才不用心煩曲，故能得也。八月中，彼人必東秀暫看燒香，必也。右從乙丑歲，來凡十五條，並有楊書。&;欽想風流，託心靡景。愧以愆昧，鄙𠫤素彰。思自榮勵，沐浴陶冶。濟否之階，幸垂眷逮耳。許玄惶恐再拜。詣賈先生。右一條，是長史自書本也。太元真人以此書見與，因授令書如左：若夫能眇邈於當世，則所重唯身也。罕營外難者，則無死地矣。是以古之學者，握玄筌以藏領，匿穎鏡於紛務。&;凝神乎山岩之庭，頤真於逸穀之津。於是散發高岫，經緯我生。暉暉景曜，采吸五靈。遊躡九道，登元濯形。投思絕空，人事無營。閉存三氣，研諸妙精。故能回日薄之年，反為童嬰耳。苟事累沙會，交軒塞路，但所守之不能勖也。何試校之能停耶？物物相要，觸類興患。天人之眄，豈時漏哉！所司賞於修業，所試在於不日新矣。賈生近以此書來，托向亹，可謂有情，然“無逝我梁”，有似逆詐耳。七月十六日，省所谘，有心哉！子望對山嶺，增&;懷遠想。欣然稟向，常見此意。夫為道者，精則可矣。有情不勤，則無所能為也。勤而不專，亦不能有成也。要當令吝心消豁，○穢疾開散。爾何以不數看東山，鬱望三秀，徘徊蓽宇，目擊林水。平彼人往，殆無所複益耳。右南嶽夫人與弟子言。夫言者性命之全敗也，信者得失之關楗也。張良三期，可謂篤道而明心矣。&;右南嶽夫人與弟子言。性甚寬仁，而所聞急，而應物速者，更違旨耳。火棗事未宜問也。右九華真妃言。右從太元來，凡五條，並楊書。轡景落滄浪，騰躍清海津。絳煙亂太陽，羽蓋傾九天。雲輿浮空洞，倏忽風波間。來尋冥中友，相攜侍帝晨。王子協明德，齊首招玉賢。下眄八阿宮，上寢希林顛。漱此紫&;瓊腴，方知穢途辛。佳人將安在？勤之乃得親。七月十八日夕，雲林右英王夫人授詩：高興希林虛，遐遊無員方。蕭條象數外，有無自冥同。亹德韻和，飄飄步太空。盤桓任波浪，振鈴散風中。內映七道觀，可以得兼忘。何必反覆酬？待此世文通。玄心自宜悟，嘿耳必高蹤。七月二十六日夕，紫微夫人喻作，令與許長史：“絳闕扉廣霄，披丹登景房。紫旗振雲霞，羽晨撫八風，停&;蓋濯碧谿，採秀月支峯。咀嚼三靈華，吐吸九神芒。椿數無絕紀，協日積童蒙。攜袂明真館，仰期無上皇。北鈞唱羽人，玉玄粲賢眾。雲河波浪宇，得失為我鍾。引領囂庭內，開心擬穢衝。習適榮辱域，罕躡希林宮。一靜安足苦，試去視滄浪。”右右英夫人所喻。右從“轡景”來三篇，並有長史寫。弱喪𣷣燋瀁，篤靈未盡。倚伏異因，雲梯未抗。雖有懷於進&;趣，猶未淵於至理矣！君才實天工以清瀾，凝浪於高韻，志棲神乎太玄，期紫庭而步空矣。有心洞於飛滯，柔翰蔚乎冥契也。動合規矩，等圓殊方。靜和真味，吐納興音，可謂縱誕德挺，良為欽然矣！然穢思不豁，鄙𠫤內固，淫念不漸，靈池未澄，將未得相與論內外之期，泛二景之交耳！夫失機者貴在能改，相釋有情，今無妨矣！雖蹔弭羣聽，故克和也。前塗丨邈，此比非一。漏緒多端，當恒戰密。苟情有愆散，得隨事失。悟言微矣，將何以遏&;之？將何以遣之？右七月二十六日夜，雲林右英王夫人喻書見與，勿答。右一條有長史寫。世珍芬馥交，道宗玄霄會。振衣尋冥疇，回軒風塵際。良德映靈暉，穎根粲華蔚。密言多儻福，衝淨尚真貴。鹹恒當象順，攜手同衾帶。何為人事間？日焉生患害。七月二十八日夕，右英王夫人授書此詩，以與許長&;史。右一篇有長史寫。清響散空，神風灑林。身超冥衢，誌詠靈音，仁侯其人也。欲以裴真人本末示郗者可矣。其必克諧，不善誘之心，亦內彰也。裴亦何人哉！八月七日夕，右英王夫人授書，令與許長史。右一條楊書，又有長史寫。&;守真一篤者，一年使頭不白，禿發更生。夫內接兒孫，以家業自羈，外綜王事，朋友之交，耳目廣用，聲氣雜役，此亦道不專也。行事亦無益矣！夫真才例多隱逸，棲身林嶺之中，遠人間而抱淡，則必犭嬰顏而玄鬢也。玉醴金漿，交梨火棗，此則騰飛之藥，不比於金丹也。仁侯體未真正，穢念盈懷。恐此物輩不肯來也。苟真誠未一道，亦無私也，亦不當試問。火棗交梨之樹，已生君心中也。心中猶有荊棘相雜，是&;以二樹不見，不審可剪。荊棘出此樹，單生，其實幾好也。雖云問也，其欲希之近也。當為君問主領者，三年更相問，以即日始。丑年八月七日夜，雲林右英王夫人口授，答許長史。“凝心虛形，內觀洞房。抱玄念神，專守真一者，則頭發不白，禿者更○軫未有以百思纏胸，寒熱破神，營此官務，當此風塵，口言吉凶之會，身○扉得失之門。眾憂若是，萬慮若此。雖有真心，固為不篤。抱道不行，握寶不用，而自然望頭不白者，亦希聞也。玉醴金漿，交生神梨。方丈火棗，玄光靈芝，我當與山中許道士，不以與人間許長史也。八月七日夜，紫微王夫人授答許長史。右六條有掾寫。擬駕東岑人，停景招隱靜。仁德乘波來，俱會三秀嶺。靈芝信可食，使爾無終永。噏真獻金漿，不待百丈井。&;八月十六日夕，清靈真人授。右一篇有長史寫。虛和可守雄，蕭蕭可守雌。夫蕭蕭者，單景獨往也。君絳宮中○渠，能仰飛空同上，上雲玄之涯不？道易聞而患不真，書易得而患不行。若專如此，大天之中，盡真仙比肩也。我亦無咎，於不能為者。心不定而欲書，將欲沽之哉！意不往而求真，似欲衒之也，願告。&;八月十七日夜，右英王夫人授書，此與許長史。肇祖植德華，條翁○隊頓足懸車，無早晚也。但心堅注真，微密靈機，則可矣。至於高逸長嶺，寢冥林澤，縱時事之難鄙，遺九親而味神，實美舉也。心苟不專，愆念填胸，雖躡閬山以遊步，造圓壟以朝冥，然亦必敗也。若必空空，我自當相告，有可動之時也，今且未可議耶？八月十七日夜，保命仙君小茅口授與許長史。含仁守慈，發拔幽憂，單心慈誘，棲神靈鏡者，許長史其人也。所恨在於應物，速招真急耳。夫浩挺虛映，乃可守雌已，求故當能守之。守之蓋易，恐亦宜無不可耶！&;八月十八日夜，紫微王夫人授示許長史。右四條有楊書。穆奉被音告，頻煩備至。仰禦恩潤，光華彌煥。披覽欣慶，感荷罔極。穆沉滯流俗，豈忘拔跡，輒已誓之中心，思為&;階漸。考室東山，棲景林壑，此誌必也，此舉決也。方當憑庇靈宗，谘稟神規。若此之心，揆亦鑒之。真一之雌，其道玄遠，妙出秘領。穆愆穢未蕩，俗累未拔，胸心滓濁，精誠膚淺，未敢預聞。南真哀矜，去春使經師授以《方諸》《洞房》《步綱》之道，八素九真，以漸修行。不敢○紵懈。九真至須幽靜，人事雜錯，患在未專耳。昔人學道，尋師索友，彌積年載，經歷山嶽，無所不至。契闊險試，備嚐勞苦，然後授以要訣。穆德薄罪厚，端坐愆室，橫為眾真所見采&;錄，鑒戒繼至，啟悟非一。古人有言，非知之難，其行之難。夫人垂恩，所賜自可徐徐，須移東山，然後親授，道之來也。不計遲速，恩之隆也。何限早晚，命使願告，敢不上答，謹白。&;。