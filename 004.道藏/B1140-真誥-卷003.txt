北元中玄道君李慶賓之女，太保玉郎李靈飛之小妹，受書為東宮靈照夫人，治方丈台第十三朱館中。夫人著紫錦衣，帶神虎符，握流金鈴。有兩侍女，侍女年可二十許，夫人年可十三四許。聞呼一侍女名隱暉，侍女皆青綾衣，捧赤玉箱二枚，青&;帶束絡之，題白玉檢，曰《太上章》，一檢曰《太上文》。夫人帶青玉色綬，如世人帶章囊狀，隱章當長五丈許，大三四尺許。臨去，授作一瑽詩，畢，乃吟歌：雲墉帶天構，七氣煥神馮。瓊扇啟晨鳴，九音絳樞中。紫霞興朱門，香煙生綠窗。四駕舞虎旂，青軿擲玄空。華蓋隨雲倒，落鳳控六龍。策景五嶽阿，三素眄君房。適聞臊&;穢氣，萬濁蕩我胸。臭物薰精神，囂塵互相衝。明王皆摧爛，何獨盛德躬？高揖苦不早，坐地自生蟲。八月二十二日夜，靈照夫人授作此詩。臨去吟曰：心勿欲亂，神勿淫役。道易不順，災重不逆。永喪其真，遂棄我適。複生許家不？我方當複來，爾勤之而已。&;右從“北元”來八條，有長史寫。王子晉父周靈王有子三十八人，子晉太子也。是為王子喬。靈王第三女名觀香，字眾愛，是宋姬子，於子喬為別生妹，受子喬飛解脫網之道，得去入○緱氏山中。後俱與子喬入陸渾，積三十九年。觀香道成，受書為紫清宮內傳妃，領東宮中候真夫人。子喬弟兄七人得道，其眉壽是觀香之同生兄，亦得道。&;右二條有楊書。駕敖八虛，徊宴東華房。阿母延軒觀，朗嘯躡靈風。我為有待來，故乃越滄浪。右英王夫人歌。乘飆溯九天，息駕三秀嶺。有待徘徊眄，無待故當淨。滄浪奚足勞，孰若越玄井。右紫微夫人答英歌。寫我金庭館，解駕三秀畿。夜芝披華○鋒，咀嚼充&;長饑。高唱無逍遙，冬興有待歌。空同酬靈音，無待將如何。右桐柏山真人歌。朝遊鬱絕山，夕偃高暉堂。振轡步靈○鋒，無近於滄浪。玄井三仞際，我馬無津梁。倏九萬間，八維已相望。有待非至無，靈音有所喪。龍旂舞太虛，飛輪五嶽阿。所在皆逍遙，有感興冥歌。無&;待愈有待，相遇故得和。滄浪奚足遼，玄井不為多。鬱絕尋步間，俱會四海羅。豈若絕明外，三劫方一過。縱酒觀群惠，倏忽四落周。不覺所以然，實非有待遊。相遇皆歡樂，不遇亦不憂。縱影玄空中，兩會自然疇。右昭靈李夫人歌駕發西華，無待有待間。或眄五嶽峰，或濯天河津。釋輪尋虛舟，所在皆纏綿。芥子忽萬項，中有須彌山。小大&;固無殊，遠近同一緣。彼作有待來，我作無待親。無待太中，有待太有際。大小同一波，遠近齊一會。鳴弦玄霄顛，吟嘯運八氣。奚不酣靈液，眄目娛九裔。有無得玄運，二待亦相蓋。右太虛南嶽真人歌偃息東華靜，揚軿運八方。俯眄丘垤間，莫覺五嶽崇。靈阜齊淵泉，大小互相從。長短無少多，大椿須臾終。奚不&;委天順，縱神任空同。右方諸青童君歌控飆扇太虛，八景飛高清。仰浮紫晨外，俯看絕落冥。玄心空同間，上下弗流停。無待兩際中，有待無所營。體無則能死，體有則攝生。東賓會高唱，二待奚足爭。命駕玉錦輪，舞轡仰徘徊。朝遊朱火宮，夕宴夜光池。浮景清霞杪，八龍正參差。我作無待遊，有待輒見隨。高會佳人寢，二待互是非。有無非有定，待待各自歸。&;右南極紫元夫人歌。騰躍雲景轅，浮觀霞上空。霄軿縱橫舞，紫蓋托靈方。朱煙纏旌旄，羽帔扇香風。電嗥猛獸攫，雷吟奮玄龍。鈞籟昆庭響，金笙唱神鍾。采芝滄浪阿，掇華八渟峰。朱顏日愈新，劫往方嬰童。養形靜東岑，七神自相通。風塵有憂哀，隕我白鬢翁。長冥遺遐歎，恨不早逸縱。九月三日夕，雲林王夫人喻作，令示許長史。&;停駕望舒移，回輪反滄浪。未睹若人遊，偶想安得康？良因俟青春，以敘中懷忘。右右英吟此再三。龜闕鬱巍巍，墉台絡月珠。列坐九靈房，叩敖吟太。玉簫和我神，金醴釋我憂。宴酣東華內，陳鈞千百聲。青君呼我起，折腰希林庭。羽帔扇翠暉，玉珮何鏗零？俱指高晨寢，相期象中冥。右紫微歌此二篇。&;超舉步絳霄，飛飆北壟庭。神華映仙台，圓曜隨風傾。啟暉挹丹元，扉景飡月精。交袂雲林宇，○浩○軫還童嬰。蕭蕭寄宅，是非豈能營？陣上自擾競，安可語養生。右玄壟紫微作。控晨浮紫煙，入景觀派流。羽童捧瓊漿，玉華餞琳腴。相期白水涯，揚我萎蕤珠。滄房煥東霞，紫造浮絳辰。雙德秉道宗，作鎮真伯蕃。八台可眄目，北看乃飛元。清淨雲中視，眇眇躡景遷。吐納洞領秀，藏暉隱東山。久安人事&;上，日也無虛閑。豈若易翁質，反此孩中顏。九月六日夕，雲林喻作與許侯。解輪太霞上，斂轡造紫丘。手把八空氣，縱身雲中浮。一眄造化剛，再視索高疇。道要既已足，可以解千憂。求真得真友，不去複何求。九月六日夕，紫微夫人喻作，示許長史並與同學。晨闕太霞構，玉室起霄清。領略三奇觀，浮景翔絕冥。丹&;空中有真，金映育挺精。八風鼓錦被，碧樹曜四靈。華蓋蔭蘭暉，紫轡策綠軿。結信通神交，觸類率天誠。何事外象感，須睹瑤玉瓊。九月九日，雲林右英夫人喻作。紫空朗明景，玄宮帶絳河。濟濟上清房，雲台煥嵯峨。八輿造朱池，羽蓋傾霄柯。震風回三辰，金鈴散玉華。七轡絡九垓，晏眄不必家。借問求道子，何事坐塵波。豈能棲東秀？養真收太和。&;九月九日，紫微夫人喻作，因許示郗。二景秀鬱玄，霄映朗八方。丹雲浮高晨，逍遙任靈風。鼓翮乘素飆，竦眄瓊台中。綠蓋入協晨，青軿擲空同。右揖東林帝，上朝太虛皇。玉賓剖鳳腦，嗷酣飛蕊漿。雲鈞回曲寢，千音何琅琅。錦旌召猛獸，華幡正低昂。香母折腰唱，紫煙排棟梁。總轡高清闕，解駕佳人房。昔運挺未兆，靈化順氣翔。心眇玄涯感，年隨積椿崇。形甘垢臭味，動靜失滄浪。我友實不爾，榮辱昨已忘。&;九月十八日夜，雲林右英夫人作，喻曰：“吾辭訖此。”絳景浮玄晨，紫軒乘煙征。仰超綠闕內，俯眄朱火城。東霞啟廣暉，神光煥七靈。翳映汜三燭，流任自齊冥。風纏空洞宇，香音觸節生。手攜○熾女舞，並衿匏瓜庭。左徊青羽旗，華蓋隨雲傾。晏寢九度表，是非不我營。抱真棲太寂，金恣愈日嬰。豈似愆穢中，慘慘無聊生。九月二十五日夜，雲林右英夫人授作。三轡抗紫軒，傾雲東林阿。&;右英吟此道。右從“騰躍”來，凡十三篇，並有楊書，又雜有掾寫。遣滯吝，賴窮行德，不亦甚佳乎。不患德之不報，所患種福之不多耳。此一行則似乎福田也。萬事雲雲，盡可觸類矣。十二月三日，雲林右英夫人告。右一條有楊書，又有一本小異。穆惶恐言，仁愛之至，猥惠新詩，雲藻綺絡，金聲玉粲，誠&;翰林之奇秀，華錦之盛肆也。義類淵微，仰覽無射，佩之丹心，奉以周旋。功德淺陋，冥報已重。福田之喻，敢不自勵。憑托徽猷，情若山海。動靜啟悟，望垂矜錄。許穆惶恐言。詣雲林右英夫人機前。青童大君常吟詠曰：欲殖滅度根，當拔生死栽。沉吟墮九泉，但坐惜形骸。太虛真人常吟詠曰：觀神載形時，亦如車從馬。車敗馬&;奔亡，牽連一時假。哀世莫識此，但是惜風火。種罪天網上，受毒地獄下。西城真人王君常吟詠曰：神為度形舟，薄岸當別去。形非神常宅，神非形常載。徘徊生死輪，但苦心猶豫。小有真人王君常吟詠曰：失道從死津，三魂迷生道。生生日已遠，死死日已早。悲哉苦痛容，根華已顛倒。起就渼落生，焉知反枯老。以去月秋分日，於瑤台大會，四君各吟此言，以和玄鈞&;廣韶之弦聲也。十月十五日，右英夫人說此令疏。右五條有掾書。四旌曜明空，朱軒飛靈丘。玉蓋蔭七景，鼓翮霄上浮。九音朗紫空，玉敖洞太無。宴詠三辰宮，唱嘯呼我儔。不覺椿已來，豈知二景流？佳人雖兼忘，而未放百憂。長林真可靜，岩中多自娛。十月十七日，雲林夫人作與許侯。&;左把玉華蓋，飛景躡七元。三辰煥紫暉，竦眄撫明真。變踴期須臾，四面皆已神。靈發無涯際，勤思上清文。何事生橫塗，令爾感不專。○陰○廣阿。失玄機，不覺年歲分。十月十八日，紫微夫人作。右二篇有楊書。北登玄真闕，攜手結高羅。香煙散八景，玄風鼓絳波。仰超琅園津，俯眄霄陵阿。玉簫雲上唱，鳳鳴洞九遐。乘氣&;浮太空，曷為躡山河。金節命羽靈，征兵折萬魔。齊挹二晨暉，千椿方嬰牙。喪真投兢室，不解可奈何。仰眄太霞宮，金閣曜紫清。華房映太素，四軒皆朱瓊。擲輪空同津，總轡舞綠軿。玉華飛雲蓋，西妃運錦旌。翻然濁塵涯，倏忽佳人庭。宿感應期降，所招已在冥。乘風奏霄晨，共酣丹琳罌。公侯徒眇眇，安知真人靈。右二篇十月二十日授。右二篇有楊書。&;車馬雖重為路人所略，推分任運有以招之，不必𠫤也。柸子誠小，還為童史所偷，故疾而惜之。今冥鑒即擒，蓋所以懼惡而善者別矣。今雖默然不言，小人足知靈驗，有訓在其中，非直區區。若此小小而不能坦也。謹白。呈雲林右英夫人。穆惶恐言，沉染鄙俗。流浪塵昧，罪與年長。愆隨日積，幸遭玄運。靈啟其會，披散氛霧。朗然達觀，真靈清秀。並垂&;戒悟，猥辱文翰。華藻成林，金聲玉振。規矩有章，父子凡微。無以堪荷，夙興策勵。不敢怠惰，顒顒傾注，言不自暢，穆惶恐言。右二條長史自書本。靈谷秀瀾縈，藏身棲岩京。被褐均袞龍，帶索齊玉鳴。形磐幽遼裏，擲神太霞庭。霄上有陛賢，空中有真聲。抑我曲晨飛，案此綠軒軿。下觀八度內，俯歎風塵縈。解脫遺波浪，登此眇眇清。擾兢三津竭，奔馳割爾齡。&;十二月一日夜，南嶽夫人作與許長史。飛輪高晨台，控轡玄壟隅。手攜紫皇袂，倏八風驅。玉華翼綠幃，青裙扇翠裾。冠軒煥崔嵬，珮玲帶月珠。薄入風塵中，塞鼻逃當塗。臭腥雕我氣，百屙令心殂。何不飆然起，蕭蕭步太虛。十二月一日夜，方丈左台昭靈李夫人作，與許玉斧。清晨揖絳霞，總氣霄上遊。徊軿躡曲波，遂睹世人憂。辭旨蔚然起，不散三秀嵎。何若巡玄鄉，撫敖為爾娛。君安&;有有際，我願有中無。右英作此。駕景遊賢良，促轡東圃下。右英吟此道。咀嚼玄句，柔音蔚暢。曲夾適宣，辭喻摽朗。欽欽之詠，有由然也。玄宗以安，我其會矣。十二月十四日，雲林夫人作與長史。右五篇有楊書。&;該清道難，通幽妙達，許侯其人也。方將曜靈方丘，騰躍暉霞，身飛九天，作則群真。師傅金闕，撫極種人。其德仁以融，其教整以和，可謂天秀摽韻，為後民之圓匠也。斧子乃潛晨密煥，秀霄空上。托心玄宅，神棲入領。心摽寂刃，歸形太初。誌割姻親於內外，寄幽會於隱觀矣。雖自思入庇重岫，穎翳雲暉，故叛父也，若父愚可也。交當同編雲劄，列名靈簡，運會相遇，何以陳之耶？昔薛旅字季和，往學真道於鍾山北阿，經七試而不過，即長里薛公&;之弟也。不過者，由淫妷失位，𠫤鄙內滯，石性不迴，致敗其試耳。然其人好慈和篤，又心愛嘯音鳳響及玄絃之彈。是故虛唱凝神，徽聲感魂，神不遂落，由好嘯唱，願鳳鳴之故矣！長里先生，燕代人，周武王時人也。先生比乞之於太上，太上故使生繫肇阿之陰運，致欲其該微，釋滯於染練，新暉速升虛之超，長里君之願也。若由愆波不激，淫𠫤由出。雖百過試之，故亦昔之薛旅耶！師宗相期，拂飾盡性。苟能其事，我亦罕&;勞，賢者之舉，此復宜詳。密告由來，宿命之始，想有已悟也。燕氣內果外柔，沉德樂景，故其人聞北風則心悲，覩啓曜則懷泰，思駿騄以慕聘，嘉柔順以變蔚。彼人之心，曷曾不爾乎？此則本鄉之風氣，首丘之內感也。苟能信之，君其諧矣！如其雍𠫤秉欲，丹絳不暢，靈人攜手而空反，高友斂袂而回晏，神氣不眄其宅，寂通不鼓其目，命矣夫，固可悲耶？&;十二月十六日夜，右英告。右二篇有楊書。太元真人雲林右英王夫人南嶽紫虛元君九華真妃清靈真人紫陽真人&;桐柏真人昭靈李夫人右八人。十二月十七日夜。紫桂植瑤園，朱華聲淒淒。月宮生蕊淵，日中有瓊池。左拔員靈曜，右掣丹霞暉。流金煥絳庭，八景絕煙回。綠蓋浮明朗，控節命太微。鳳精童華顏，琳腴充長肌。控晨揖&;太素，乘翔玉階。吐納六靈氣，玉嬪把巾隨。彈敖南雲扇，香風鼓錦披。叩商百獸舞，六天攝神威。倏億萬椿，齡紀鬱巍巍。小鮮未烹鼎，言我岩下悲。鬱藹非真虛，太⽆為我館。玄公豈有懷，縈蒙孤所難。落鳳控紫霞，矯轡登晨岸。寂寂無濠涯，暉暉空中觀。隱芝秀鳳丘，逡巡瑤林畔。龍胎嬰爾形，八瓊回素旦。琅華繁&;玉宮，綺葩淩岩粲。鵬扇絕億領，撫翮扶霄翰。西庭命長歌，雲敖乘虛彈。八風纏綠宇，藂〗煙豁然散。靈童擲流金，太微啟璧案。三元起折腰，紫皇揮袂讚。朗朗扇景曜，曄曄長庚煥。超軿竦明刃，下盻使我惋。顧哀地仙輩，何為棲林澗。十二月十七日夜，太元真人司命君書出此詩，云是青童宮中內房曲，恒吟讚此和神。&;右三條有楊書玄玄即排起，注之曰：故玄玄以八風為關籥，天地為堤防，四海為甕盎，九州為比糠。積之以萬殊，蒸之以陰陽。其陶鑄也，充隆炊累，剛柔清濁，象類不同，呼吸吐合。恭伯榮注之曰：九絕獸，神禽也。在乎群猛之中，猾狡乎激奇之際。千年不足極其變，萬殊不足適其內。日月不足照其眉，八澤&;不足遊其足。清雲為卑，九垓為淺。八宏為小，四極為近。變動無常，恒入之芥子之內，玉晨之玉寶，太微之威神矣。君惶恐言，仁德流映，高蔭彌綸。每貽翰音，恩逮繾綣。旨諭有鹹恒之順，宗期則玄霄之會。雖欽願榮崇，欣想靈誥。竊懼熠耀之近暉，不可參二景之遠麗。嘒彼之小宿，難以廁七元之靈觀。尊卑殊方，高下異位。俯仰自失，罔知所據。凡善誘者勤其切磋，忠愛者，憂其怠惰。大《易》所&;以乾乾，仲尼所以發歎於不倦者也。自奉教以來，洗心自勵，沐浴思新，其勸獎也，摽明得道之妙；致其檢戒也，陳宿命之本跡，淫𠫤所以喪基，鄙滯所以伐德，雖盧醫之貢針艾，扁鵲之獻藥石，無以喻也。子張存聖教於紳帶，西董佩韋絃以自矯，蓋以外戒內，以義規心，仰銜清訓。謹書之丹懷，藏之六腑，奉以周旋，弗敢失墜。庶五難解凍於爐門，七試飆靜於淵谷。方將逍遙東山，考室龍林，靈構蕭蕭，丘園衝深。庭延雲駕之奇友，堂列羽服之&;上真。句金錫五芝之寶，滄浪施長年之珍。期實夙夜之乃願，信誓不敢誣於神明者也。唯少鑒之，君惶恐言。右此一篇長史令乙寫。&;。