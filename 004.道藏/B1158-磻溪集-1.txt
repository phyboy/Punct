秦川自古帝王州，景色朦朧瑞氣浮。觸目山河俱秀髮，披顏人物競風流。十年苦志忘高臥，萬里甘心作遠遊。特縱孤雲來此地，煙霞洞府習真修。

故人別後信天緣，浪跡西遊住虢川。宛轉風塵過萬里，盤桓岩穀洎三年。安貧只解同今日，抱樸疇能繼古仙。幸得清涼無垢地，棲真且放日高眠。

峨峨峻嶺接雲衢，古柏參差一萬株。瑞草不容凡客見，靈禽唯只道人呼。鑿開洞府群仙降，煉就丹砂百怪誅。福地名山何處有，長春即是小蓬壺。

台邊水谷尤清曠，野外山家至寂寥。絕塞雲收天耿耿，空林夜靜月蕭蕭。揚眉瞬目開懷抱，散發披襟遠市朝。自解偷生岩幛窟，誰能闡化法輪橋？

雨晴春色倍光輝，風引泉聲出翠微。宿鳥繁吟朝鬥巧，遊人遠適夜忘歸。參差綠樹初騰秀，浩汗青苗乍長肥。洞口時聞三島鶴，天隅來防一蓑衣。

吾之向道極心堅，佩服丹經自早年。遁跡岩阿方十九，飄蓬地裏越三千。無情不作鄉中夢，有志須為物外仙。假使福輕魔障重，挨排功到必周全。

自游雲水獨崢嶸，不戀紅塵大火坑。萬傾江湖為舊業，一蓑煙雨任平生。醉來石上披襟臥，覺後林間掉臂行。每到夜深雲霄處，蟾光影裏學吹笙。

一別家鄉整十年，飄蓬雲水入秦川。衣寬放蕩秋來補，食飽蕭條夜處眠。陝右不幹浮世事，天涯曾遇大羅仙。功虧未得長生信，坐待嘉音曠峪前。

本來今歲合雲遊，性劣那堪道未周。故我身心隨日月，與它岩壑度春秋。深承虢邑多才士，遠訪磻溪遁跡流。不在相邀居北郭，此中亦可論真修。

自無狂興不追游，識破諸餘萬事休。誰向磻溪消鬱悶，閒居岩壑且淹留。昔達海上三千里，魯涉途中二十州。看盡名山無限景，大都身外沒堪酬。

聞說磻溪隱太公，岩高樹密壯祠雄。花朝石窟龍吟霧，月夜山門虎嘯風。萬載熊羆名不朽，三春馳馬獻無窮。將詩為覓千餘疋，染翰聊為度日功。

森森綠檜鎖天涯，峭壁中藏野客家。碧洞經年無火燭，青山終日有煙霞。虛心實腹唯求飯，待客迎賓不點茶。自樂安閒微得趣，門風何足向人誇。

神明雖是落凡胎，氣直終須有道材。只恐丹砂臍下去，重教白雪耳邊來。如何脫免紅塵境，似我登臨碧嶂台。步步嬉遊天漢出，時時騰踏野雲開。

凡為道友欲相尋，不用浮財禮數欽。俗物光輝難買道，人情拘束易勞心。疏慵寡學文章淺，淡泊幽居歲月深。格外閒愁都絕想，雲中來聽一高吟。

二公何事挈槃餐，出郭嬉遊草莽間。宛轉尋村來訪道，因循樂道暫偷閒。深知舊有逍遙志，遠看虛無翠嵂山。盡日開懷恣談笑，夜深同步月明還。

余今蹤跡任蹉跎，甯論修行事若何。道眼無光慵入市，天心難合且隨波。饑時只解巡門乞，飽後兼能鼓腹歌。除此一身愚作外，萬般餘事不知他。

秋風忽起雨天涼，木葉蕭疏草漸黃。褐衲懸鶉唯闕補，芒鞋伏兔不能狂。有身易著饑寒苦，無福難逃日月長。但願諸公懷惻隱，扶持同步入仙鄉。

鬱鬱煙霞滿穀中，冥冥心跡體虛空。長歌愛屨臨春水，獨坐看雲對曉風。遠害誠能依道力，施恩未解接神功。經書深奧君常究，返照何須更系東。

盛族文章舊得名，芝蘭玉樹滿階庭。光輝代代生豪傑，講論時時聚德星。顧我微才宏道晚，知君搏學貫心靈。嘲吟不用多披覽，續借閒書混杳冥。

幾年明月不昭彰，玳席虛勞設萬方。每恨他時遭雨隔，那知今夜複雲藏。仙娥莫是簪花睡，玉兔還為搗藥忙。世俗歡娛無所益,，冥冥物外且韜光。沉沉雲退晚風幽，皎皎蟾光奮九州。萬里碧天清照夜，四郊黃葉吟飛秋。高空似睹蝦蠆現，大野還知魍魎囚。脫漉圓明孤且潔，飄飄塵外不淹留。

太原門下景幽深，一簇仙花壓古今。根杆發從雲上面，祖宗來自月中心。香苞灼灼披紅粉，茂葉重重鎖綠蔭。朵朵精神皆異俗，飄然特使眾人欽。

匠手親對月桂栽，幽人自植寶花台。靈根妙絕非凡種，秀氣沖和是道材。日月交流千古異，乾坤獨旺四時開。英賢好顧長春景，莫把群芳一類栽。栽：亦作猜。龍門峽水淨滔滔，南激朱崖雪浪高。萬壑泉源爭湧湊，千岩石壁競呼號。周流截斷紅塵境，宛轉翻開白玉膏。勝境無窮言不盡，臨風時顧一揮毫。不怨深山自采樵，山中別有好清標。幽居石室仙鄉近，不假環牆世事遙。飲食高呼天外鶴，摩雲仰看峽中雕。時時淡泊浮沉景，顯貫真空慰寂寥。獨自深山隘寂寥，閑雲作伴屏喧囂。耽慵不念生涯拙，好靜唯便熟境銷。著假空貪齊李杜，明真何必等松喬。研窮壽筭文章力，豈奪虛無造化標。

一葉青片仰掌開，三湫白浪散花回。日中有客頻來賞，月下無人獨自陪。造化乾坤難比大，尋常風雨莫教摧。留君日日當金案，與客時時慶玉杯。山有禹廟，下俯三湫。草木之中，唯蕉葉最大。茅君學道于齊，不見使人而金案玉杯自來人前。馬氏譚君達聖朝，疑情萬古一時超。雲中采藥烹金鼎，火後收丹貯玉瓢。手握靈珠常奮筆，心開天籟不吹簫。看看跨鶴乘風去，海上人間影跡遙。一種靈禽體性高，丹砂為頂雪為毛。冥冥巨海遊三島，矯矯長風唳九皋。灑落精神超俗物，飛騰志氣接仙曹。搏風整羽雲霄上，萬里崢嶸自不勞。

東海疏狂猶目斷，西京留守未心開。去年奉敕三冬往，今夏齋書九月來。北地官榮何日罷，南山道隱幾時回。直須早作彭城計，燕國家風自不隤。彭城乃海蟾公也。

高高雲外耿公堂，閃閃雲霞照洞光。千仞峰巒排左右，萬株松柏互低昂。山翁不解談今古，野客時來講混茫。休道一生空打坐，也勝塵世走忙忙。

明昌甲寅秋九月，建黃籙於福山縣，二十八日午後將傳符授戒。有鶴十一翱翔乎壇上，終夕不去。越一日設醮，聞天關震響，北極下紅光燭地可辨纖悉，士民靡不見者。華燈照耀積金山，人在蓬壺咫尺間。下士傾心開地府，高真威力動天關。千門列祭燃香火，萬口同聲啟笑顏。三界十方功德備，彩雲仙鶴自回還。

冬前冬後雪漫漫，淑氣消沉萬物幹。出塞馬驚山路險，防邊人苦鐵衣寒。雖愁海北邊靈苦，幸喜山東士庶安。日費國資三十萬，如何性命不調殘？

年年三伏上平山，山上遊人絕往還。目視青霄雲澹澹，身橫碧落性閑閑。孤高迥出林密表，曠望殊非海岱間。白日紅塵車馬客，誰能到此一憑欄？山堂高潔倚天涼，天外清風入坐長。青鳥有時來顧盼，白雲終日自飛逸。金壇玉宇知何在，絳闕瑤樓古未詳。爭似山家休歇去，身心不動到仙鄉。山堂晝靜客來稀，幣坐亭亭列翠微。碧漢無瑕紅日轉，青山不動白雲飛。參差萬有彰神化，渺邈三靈合範圍。終始蓋由清淨道，人能天地悉皆歸。三竿紅日眠猶在，十裏青山坐對閑。不覺人來幽圃外，時警犬吠白雲間。無心自得成長往，了一何須問大還。只恐逡巡下天詔，悠揚無計樂平山。聊戲之耳。

大風時起北冥寒，萬里驚濤滾雪山。怒色沖天昏氣象，雷聲出地駭塵寰。江神洶浪潛輸款，河泊威靈溢汗顏。白馬素車空有勢，非仙無路可躋攀。

登郡西南十裏餘，大開泉石致幽居。山深海闊相依映，地僻雲閑任卷舒。夾道清池通熠耀，依天高柳掛蟾蜍。鳴琴坐對煙霞客，笑指勞生一夢虛。

爽氣清高暑氣闌，園林欲變錦紋斑。長風渡海來沙漠，短晷經天下玉關。設席邀賓龍樹側，鳴琴待月虎溪間。良朋自得真佳趣，不待蟾宮把桂攀。

臨水登山跨曉風，虛心瞪目俯秋空。雲迷海嶠沉沉碧，日射天輪燦燦紅。遊興不隨他物轉，和光聊與世塵同。三年四度乘嘉會，又到山西漲海東。丈證切途中作明昌二年十月，餘到棲霞三年，五月蓬萊道友相邀度夏，自後數年為例，五月相邀耳。年年五月到蓬萊，麥秀金銀次第開。野客充饑饒紫葚，行人止渴待黃梅。雲頭勃勃連山聳，兩腳涔涔拍海來。朱夏勝游多壯觀，情如天網亦恢恢。花也六合之中萬物生，人于萬物最高明。能窮物外陰陽數，解奪人間富貴名。自昔丹砂唯九轉，而今天路只三程。謫仙才調無留滯，坐看飛騰上太清。謂今三試丈夫高節氣淩雲，十載潛看萬卷真。滿腹詩書雖合道，出群頭角未驚人。奔牛計策元無敵，立馬文章自有神。異日功成心爽悟，黃梁驚覺夢中身。

雨後方看麗景韶，風前忽耳萬花凋。園林一夜無顏色，氣候三春太寂寥。正遇東君時作巧，那堪青女勢還驕。生靈跋扈知難免，造化根源尚未超。

昨日花開滿樹紅，今朝花落萬枝空。滋榮實藉三春秀，變化虛隨一夜風。物外光陰元自得，人間生滅有誰窮。百年大小榮枯事，過眼渾如一夢中。

雞鳴喔喔動精神，閉息登山上湧身。路惡才分瞥竊道，林深不辨往還人。披雲直下觀東海，絕頂孤高映北辰。日用孳孳為善者，虛心牢落且同塵。

北極陰風渡海扇，海山風物盡蕭然。山陰積雪寒鋪地，海上層水凍接天。鴻鵠預辭千里塞，蛟龍深臥九重淵。道人守拙何為耳，酷冒水霜赴醮筵。

十月昌陽五穀饒，追思黃籙建清標。華燈羽服羅三殿，綘節霓旌下九霄。法事升壇千眾集，香雲結蓋萬神朝。從茲降福穰穰滿，一縣潛推百禍消。

峴石崎嶇馬不禁，溪風蕭颯虎難尋。山橫劍韓參差大，氣郁煙霞晻藹深。道眾不遊閑景色，天涯都是好叢林。因循北海修黃籙，宛轉東萊謁翠岑。

乘閑杖策躡仙蹤，度石穿林望蓋公。西海有雲波慘澹，東山初日氣濛鴻。崎嶇萬壑深潛跡，牢落三州暗轉蓬。出處自非心染著，從教著棒打虛空。

萬疊濃雲靄靄屯，千尋白雨下山門。陰陽氣激風雷急，草木聲號宇宙昏。鳥獸相迷煙慘慘，魚龍交錯水渾渾。一時造化驚天地，咫尺中間孰見根。

昨夜南風又北風，曉來天地一濛鴻。零珠碎玉隨高下，萬壑千岩合異同。日月不知安頓處，山川塞在杳冥中。返觀性命陰陽理，始識虛無造化功。昨夜南風又北風，曉來天地一濛鴻。山村野店家家異，柳絮梅花處處同。石室松堂雲斂後，瑤台瓊榭月明中。何須更問豐年瑞，只此深佳大道功。

法宇沉沉不下幃，淸齋兀兀坐忘機。紛紛滿地天花落，浩浩盈山海月微。淡日悠揚金殿曉，沖風散漫玉塵飛。三冬瑞雪真嘉慶，萬古何人識是非。瑞雪飄飄野興濃，開門杖策久從容。貪看六出瑤花墜，不覺三清寶殿封。暗室郊原彰玉馬，斜拖闕角隱金龍。高人冷冽寒岩下，莫辨遙山第幾重。

小軒幽檻不栽花，只種琅玕度歲華。直節自非凡草木，虛心真合道生涯。風吹瑟瑟香還冷，雨洗涓涓淨更嘉。不待歲寒方見重，吟窗朝夕思無邪。

陟彼高崗馬足蹺，觀乎大地我心搖。山河氣象連天闊，洞府神仙避世遙。白玉黃金終莫守，春花秋月固難饒。百年一覺浮生夢，萬事俱非恨寂寥。

數騎翩翩出郡城，西風搖盪菊花清。吟詩馬上無橫槊，訪道人間暫濯纓。露下天高秋氣爽，金聲玉振曉霞明。山堂盡日蕭然坐，似覺浮生夢且輕。

一陰一陽之謂道，太過不及俱失中。道貫三乘玄莫測，中包萬有體無窮。高人未悟猶占僻，下士能明便發蒙。儒釋道源三教祖，由來千聖古今同。

忘機不用苦淸談，大隱何煩住小菴。海印發光吞寶月，天心燭物邁寒潭。黃庭雅弄琴三疊，紫府高吟酒半酣。西北文章賢太守，肯將珠玉寄東南。

人生七十古來稀，不夜功成賦式微。便欲休官栽菊去，還令杖節與心違。行藏未出陰陽數，夙夜難逃變化機。異日掛冠須在早，莫教林下有人譏。

造物悠揚氣勢雄，三光日夜轉鴻濛。冥冥會合陰陽秀，矯矯神奇幻化叢。春去秋來生殺異，天長地久古今同。靈台有個真消息，未悟那堪性不通。

隨機接物外同塵，應變無方內入神。心地出離三界苦，洞天遊賞四時春。金丹大藥經年久，火棗交梨逐日新。一服定超生死海，不知誰是有緣人。

妙景從來說武官，周天回斡暮春看。千株白錦凝霜雪，一泒香風吐麝蘭。羽客徘徊升月榭，高真依約下星壇。神功暗結靈虛秀，化作無邊碎玉團。

秦川渭水好行程，不問長亭及短亭。西嶽雲開仙掌白，南山雨過佛頭青。丹霄仿佛舒晨彩，碧岫參差列畫屏。海上交朋聞我道，虛心側耳盡來聽。