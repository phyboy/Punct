凡所以得霍亂者，多起飲食，或飲食生冷雜物。以肥膩酒，而當風履濕，薄衣露坐或夜臥失覆之所致。初得之便務令暖以炭火布其所臥，下大熱減之，又並蒸被絮若衣絮。自苞冷易熱者，亦可燒地，令熱水沃敷薄布，席臥其上，濃覆之。亦可作灼灼爾，熱湯著瓮中，漬足，令至膝，並銅器貯湯，以著腹上。衣藉之，冷複易，亦可以熨斗貯火著腹上。如此而不淨者，便急灸之，但明案次第，莫為亂灸。須有其病，乃隨病灸之。未有病莫預灸。灸之雖未即愈，要萬不複死矣。莫以灸不即而止灸。霍亂艾丸，苦不大，壯數亦不多，本方言七壯為可，四五十無不便。火下得活，服舊方用理中丸，及濃朴大豆豉通脈半夏湯。先輩所用藥者難得，今但疏良灸之法及單行數方，用之有效。不減于貴藥。已死未久者，猶可灸。余藥乃可難備，而理中丸、四順濃朴諸湯，可不預合，每向秋月，常買自隨。卒得霍亂，先腹痛者。灸臍上，十四壯，名太倉，在心厭下四寸，更度之。先洞下者，灸臍邊一寸。男左女右，十四壯，甚者至三十四十壯，名大腸募洞者，宜瀉。先吐者，灸心下二寸，十四壯，又並治下痢不止。上氣灸五十壯，名巨闕，正心厭尖頭下一寸是也。先手足逆冷者，灸兩足內踝上一尖骨是也，兩足各七壯，不愈加數。名三陰交，在內踝尖上三寸是也。轉筋者，灸蹶心當拇指大聚筋上，六七壯，名涌泉，又灸足大趾下約中，一壯，神驗。又方，灸大指上爪甲際，七壯。轉筋入腹痛者，令四人捉手足，灸臍左二寸，十四，灸股中大筋上，去陰一寸。若者，灸手腕第一約理中，七壯，名心主當中指。下利不止者，灸足大趾本節內側，寸白肉際，左右各七壯，名大都。干嘔者，灸手腕后三寸，兩筋間，是左右各七壯，名間使，若正厥嘔絕，灸之便通。《短劇》方起死。吐且下利者，灸兩乳。連黑外近腹白肉際，各七壯，亦可至二七壯。若吐止而利不止者，灸臍一夫納中，七壯，又雲臍下一寸二，七壯。若煩悶湊滿者，灸心厭下三寸，七壯，名胃管。又方，以鹽納臍中上，灸二七壯。若達臍痛急者，灸臍下三寸三七壯，名關元，良。治霍亂神秘起死灸法，以物橫度病患人中，屈之從心鳩尾飛度以下灸。先灸中央畢，更橫灸左右也。又灸脊上以物圍，令正當心厭，又夾脊左右一寸，各七壯，是腹背各灸三處也。華佗治霍亂已死，上屋喚魂，又以諸治皆至，而猶不瘥者。捧病患腹臥之，伸臂對以繩度兩頭，肘尖頭依繩下夾背脊大骨穴中，去脊各一寸，灸之百壯，不治者，可灸肘椎，已試數百人，皆灸畢即起坐，佗以此術傳子孫，代代皆秘之。上此前並是灸法。治霍亂心腹脹痛，煩滿短氣，未得吐下方。鹽二升以水五升，煮取二升，頓服，得吐愈。又方，生姜若干姜一二升，咀，以水六升，煮三沸，頓服。若不即愈，更可作，無新藥，煮滓亦得。又方，飲好苦酒三升，小老、羸者，可飲一二升。又方，溫酒一二升，以蠟如彈丸一枚置酒中，消乃飲，無蠟，以鹽二方寸匕代，亦得。又方，桂屑半升，以暖飲二升和之，盡服之。又方，濃煮竹葉湯五六升，令灼已轉筋處。又方，取楠若樟木，大如掌者削之，以水三升，煮三沸，去滓，令灼之也。又方，服干姜屑三方寸匕。又方，取蓼若葉，細切二升，水五升，煮三沸，頓服之。煮干蘇，若生蘇汁，即亦佳。又方，小蒜一升，咀，以水三升，煮取一升，頓服之。又方，以暖湯漬小蒜五升許，取汁服之，亦可。又方，以人血合丹服，如梧子大，二丸。又方，生姜一斤切，以水七升，煮取一升，分為三服。又方，取賣解家機上垢，如雞子大，溫酒服之，瘥。又方，飲竹瀝少許，亦瘥。又方，干姜二兩，甘草二兩，附子一兩，水三升，煮取一升，納豬膽一合相和，分為三服。又方，蘆蓬茸一大把，濃煮飲二升，瘥。若轉筋方，燒鐵令赤。以灼踵白肉際，上近后當縱鐵。以隨足為留停，令成瘡，兩足皆爾，須臾間，熱入腹，不複轉筋，便愈。可脫刀燒蝦尾用之，即瘥。又方，煮苦酒三沸以摩之，合少粉尤佳，以絮胎縛，從當膝下至足。又方，燒梔子二七枚，研末服之。又方，桂，半夏等分，末，方寸匕，水一升和服之，瘥。又方，生大豆屑，酒和服，方寸匕。又方，燒蜈蚣膏敷之，即瘥。若轉筋入腸中，如欲轉者。取雞屎白一寸，水六合，煮三沸，頓服之，勿令病者知之。又方，苦酒煮衣絮，絮中令溫，從轉筋處裹之。又方，燒編荐索三撮，仍酒服之，即瘥。又方，釜底黑末，酒服之，瘥。若腹中已轉筋者。當倒擔病患頭在下，勿使及也，腹中平乃止。若兩臂腳及胸脅轉筋。取鹽一升半，水一斗，煮令熱灼灼爾。漬手足，在胸脅者，湯洗之，轉筋入腹中，倒擔病患，令頭在下，腹中平乃止。若極者，手引陰，陰縮必死，猶在，倒擔之，可活耳。若注痢不止，而轉筋入腹欲死。生姜二兩，累擘破，以酒升半煮合三四沸，頓服之，瘥。治霍亂吐下后，心腹煩滿方。梔子十四枚，水三升，煮取二升。納豉七合，煮取一升，頓服之。嘔者，加橘皮二兩，若煩悶，加豉一升，甘草一兩，蜜一升，增水二升，分為三服。治霍亂煩躁，臥不安穩方。蔥白二十莖，大棗二十枚，水三升，煮取二升，頓服之。治霍亂吐下后，大渴多飲則煞人方。以黃米五升，水一斗煮之，令得三升。清澄稍稍飲之，莫飲余物也。崔氏雲理中丸方。甘草三兩，干姜，人參，白術各一兩，搗，下篩，蜜丸如彈丸。覺不住，更服一枚，須臾，不瘥，仍溫湯一斗，以麋肉中服之。頻頻三五度，令瘥，亦可用酒服。四順湯，治吐下腹干嘔，手足冷不止。干姜、甘草、人參，附子各二兩，水六升，煮取三升半，分為三服。若下不止，加龍骨一兩，腹痛甚，加當歸二兩，胡洽用附子一枚，桂一兩。人霍亂亦不吐痢，但四肢脈沉，肉冷汗出渴者，即瘥。濃朴湯，治煩嘔腹脹。濃朴四兩，炙桂二兩，枳實五枚，炙生姜三兩，以水六升，煮取二升，分為三服。凡此湯四種，是霍亂諸患皆治之，不可不合也，霍亂若心痛尤甚者，此為挾毒，兼用中惡方治之。附方孫真人治霍亂。以胡椒三四十粒，以飲吞之。《斗門方》，治霍亂。用黃杉木劈開作片，一握，以水濃煎一盞服之。《外台秘要》，治霍亂煩躁。燒亂發如雞子大，鹽湯三升，和服之。不吐，再服。又方，治霍亂腹痛吐痢。取桃葉三升切，以水五升，煮取一升三合，分溫二服。《梅師方》，治霍亂心痛利無汗。取梨葉枝一大握，水三升，煎取一升服。又方，治霍亂后，煩躁臥不安穩。蔥白二十莖，大棗二十枚，以水三升，煎取二升，分服。《兵部手集》，救人霍亂頗有神效。漿水稍酸味者，煎干姜屑呷之，夏月腹肚不調，煎呷之，瘥。孫用和，治大瀉霍亂不止。附子一枚，重七錢，炮，去皮臍為末。每服四錢，水兩盞，鹽半錢，煎取一盞，溫服立止。集效方。治吐瀉不止，或取轉，多四肢發厥，虛風，不省人事，服此，四肢漸暖，神識便省。回陽散，天南星為末，每服三錢，入京棗三枚，水一盞半，同煎至八分，溫服，未省再服。《聖惠方》，治霍亂轉筋垂死。敗蒲席一握，細切，漿水一盞，煮汁，溫溫頓服。又方，治肝虛轉筋。用赤蓼莖葉切，三合水一盞，酒三合，煎至四合，去滓，溫分二服。又方，治肝風虛轉筋入腹。以鹽半斤，水煮少時，熱漬之，佳。孫尚藥治腳轉筋疼痛攣急者。松節一兩，細銼如米粒，乳香一錢，上件藥用銀石器納，慢火炒令焦。只留三分性，出火毒，研細，每服一錢至二錢，熱木瓜酒調下，應時筋病皆治之。《古今錄驗》方，治霍亂轉筋。取蓼一手把，去兩頭，以水二升半，煮取一升半，頓服之。

治傷寒及時氣溫病及頭痛，壯熱脈大，始得一日方。取旨兌根葉合搗，三升許，和之真丹一兩，水一升，合煮，絞取汁，頓服之，得吐便瘥，若重，一升盡服，濃覆取汗，瘥。又方，小蒜一升，搗取汁三合，頓服之。不過，再作，便瘥。又方，烏梅二七枚，鹽五合，以水三升，煮取一升，去滓，頓服之。又方，取生木，削去黑皮，細切，裡白一升，以水二升五合煎，去滓，一服八合，三服，瘥。又方，取術丸子二七枚，以水五升，之令熟，去滓，盡服汁，當吐下愈。又方，雞子一枚，著冷水半升，攪與和，乃複煮，三升水極令沸，以向所和水，投湯中，急攪，令相得，適寒溫，頓服，取汗。又方，以真丹涂身，令遍，面向火坐，令汗出，瘥。又方，取生荷根葉合搗，絞取汁，服三四升。又方，取干艾三斤，以水一斗，煮取一升，去滓，頓服取汗。又方，鹽一升食之，以湯送之腹中。當絞吐，便覆取汗，便瘥。又方，取比輪錢一百五十七枚，以水一斗，煮取七升，服汁盡之。須臾，複以五升水，更煮令得一升，以水二升投中合，令得三升，出錢飲汁，當吐毒出也。又方，取豬膏如彈丸者，溫服之，日三服，三日九服。又方，烏梅三十枚去核，以豉一升，苦酒三升，煮取一升半，去滓，頓服。又傷寒有數種，人不能別，令一藥盡治之者，若初覺頭痛，肉熱，脈洪起，一二日，便作蔥豉湯，用蔥白一虎口，豉一升，以水三升，煮取一升，頓服取汗。不汗複更作，加葛根二兩，升麻三兩，五升水，煎取二升，分再服，必得汗，若不汗，更加麻黃二兩，又用蔥湯研米二合，水一升，煮之。少時下鹽豉，后納蔥白四物，令火煎取三升，分服取汗也。又方，豉一升，小男溺三升，煎取一升，分為再服，取汗。又方，葛根四兩，水一斗，煎取三升，乃納豉一升，煎取升半，一服，搗生葛汁，服一二升亦為佳也。若汗出不歇已三四日，胸中惡，欲令吐者。豉三升，水七升，煮取二升半，去滓，納蜜一兩，又煮三沸，頓服。安臥，當得吐，不瘥。更服取瘥，秘法傳于子孫也。又方，生地黃三斤，細切，水一斗，煮取三升，分三服，亦可服藜蘆吐散，及苦參龍膽散。若已五六日以上者。可多作青竹瀝，少煎，令減，為數數飲之，濃覆取汗。又方，大黃、黃連、黃柏、梔子各半兩，水八升，煮六七沸，納豉一升，蔥白七莖，煮取三升，分服。宜老少。又方，苦參二兩，黃芩二兩，生地黃半斤，水八升，煮取一升，分再服，或吐下毒，則愈。若已六七日熱極，心下煩悶，狂言見鬼，欲起走。用干茱萸三升，水二升，煮取一升后，去滓，寒溫服之，得汗便愈。此方恐不失，必可用也，秘之。又方，大蚓一升破去，以人溺煮，令熟，去滓服之。直生絞汁及水煎之。並善，又絞糞汁，飲數合至一二升，謂之黃龍湯，陳久者佳。又方，取白犬，從背破取血，破之多多為佳，當及熱。以敷胸上，冷乃去之。此治垂死者活，無白犬，諸純色者亦可用之。又方，取桐皮削去上黑者，細擘之，長斷，令四寸一束，以酒五合，以水一升，煮取一升，去滓，頓服之。當吐下青黃汁數升，即瘥。又方，雞子三枚，芒硝方寸匕，酒三合，合攪，散消盡，服之。又方，黃連三兩，黃柏，黃芩各二兩，梔子十四枚，水六升，煎取二升，分再服，治煩嘔不得眠。治時氣行，垂死破棺。千金煮湯，苦參一兩，咀，以酒二升半，舊方用苦參酒煮。令得一升半，去滓，適寒溫，盡服之。當間苦寒吐毒如溶膠，便愈。又方，大錢百文，水一斗，煮取八升，納麝香，當門子，李子大，末，稍稍與飲至盡，或汗，或吐之。治溫毒發斑，大疫難救，黑膏生地黃半斤。切碎，好豉一升，豬脂二斤，合煎五六沸，令至三分減一，絞去滓。末，雄黃，麝香如大豆者，納中攪和，盡服之。毒從皮中出，即愈。又方，用生蝦蟆，正爾破腹去腸，乃搗吞食之。得五月五日干者，燒末亦佳矣。黑奴丸，胡洽短劇同，一名水解丸，又一方加小麥黑一兩，名為麥奴丸，支同此注。麻黃二兩，大黃二兩，黃芩一兩，芒硝一兩，釜底墨一兩，灶突墨二兩，梁上塵二兩，搗蜜丸如彈丸，新汲水五合，末一丸頓服之，若渴但與水，須臾寒，寒了汗出，便解。日移五赤，不覺，更服一丸，此治五六日，胸中大熱，口噤，名為壞病，不可醫治，用此黑奴丸。又方，大青四兩，甘草，膠各二兩，豉八合，以水一斗，煮二物，取三升半，去滓。納豉煮三沸，去滓。乃納膠，分作四服，盡又合。此治得至七八日，發汗不解，及吐下大熱，甚佳。又方，大黃三兩，甘草二兩，麻黃二兩，杏仁三十枚，芒硝五合，黃芩一兩，巴豆二十粒，熬，搗，蜜丸和，如大豆，服三丸，當利。毒利不止，米飲止之，家人視病者亦可先服取利，則不相染易也，此丸亦可預合置。麻黃解肌一二日便服之。麻黃，甘草，升麻，芍藥，石膏各一兩，杏仁二十枚，貝齒三枚，末之，以水三升，煮取一升，頓服，覆取汗出，即愈，便食豉粥，補虛即宜也。又方，麻黃二兩，芩桂各一兩，生姜三兩，以水六升，煮取二升，分為四服。亦可服葛根解肌湯，葛根四兩，芍藥二兩，麻黃，大青，甘草，黃芩，石膏，桂各一兩，大棗四枚，以水五升，煮取二升半，去滓，分為三服，微取汗。三日以上，至七八日不解者，可服小柴胡湯，柴胡八兩，人參，甘草，黃芩各三兩，生姜八兩，無者干姜三兩，半夏五兩，湯洗之，大棗十二枚，水九升，煮取二升半，分為三服。微覆取汗，半日須臾便瘥，若不好，更作一劑。若有熱實得汗不解，複滿痛煩躁，欲謬語者，可服大柴胡湯方，柴胡半斤，大黃二兩，黃芩三兩，芍藥二兩，枳實十枚，半夏五兩洗之，生姜五兩，大棗十二枚，水一斗，煮取四升，當分為四服，當微利也。此四方最第一急須者，若幸可得藥，便可不營之，保無死憂。諸小治為防以窮極耳，若病失治，及治不瘥。十日以上。皆名壞病，唯應服大小鱉甲湯。此方藥分兩乃少而種數多，非備急家所辦。故不載，凡傷寒發汗，皆不可使流離過多，一服得微汗，汗便止，未止粉之，勿當風，初得傷寒，便身重腰背痛，煩悶不已。脈浮，面赤，斑斑如錦文，喉咽痛或下痢，或狂言欲走，此名中陽毒。五日可治，過此死，宜用此方。雄黃，甘草，升麻，當歸，椒，桂各一分，水五升，煮取二升半，分三服，溫覆取汗，服后不汗，更作一劑。若身重背強，蟄蟄如被打，腹中痛，心下強，短氣嘔逆，唇青面黑，四肢冷，脈沉細而緊數，此名中陰毒，五日可治，過此死，用此方。甘草，升麻各二分，當歸，椒各一分，鱉甲一兩，以水五升，煮取二升半，分三服。溫覆取汗，汗不出，湯煮更作也。陰毒傷口鼻冷者，干姜，桂各一分，末，溫酒三合，服之，當大熱，瘥，凡陰陽二毒，不但初得便爾，或一二日變作者，皆以今藥治之，得此病多死，治熱病不解，而下痢困篤欲死者，服此。大青湯方，大青四兩，甘草三兩，膠二兩，豉八合，赤石脂三兩，以水一斗，煮取三升，分三服，盡更作。日夜兩劑，愈。又方，但以水五升，豉一升，梔子十四枚，韭白一把，煮取三升半，分為三服。又方，龍骨半斤搗碎，以水一斗，煮取五升，使極冷，稍稍飲，其間或得汗即愈矣。又方，黃連，當歸各二兩，干姜一兩，赤石脂二兩，蜜丸如梧子，服二十丸，日三，夜再。又方，黃連二兩，熟艾如鴨卵大，以水二斗，煮取一升，頓服立止。天行諸痢悉主之，黃連三兩，黃柏、當歸、龍骨各二兩，以水六升，煮取二升，去滓。入蜜七合，又火煎取一升半，分為三服，效。天行毒病，挾熱腹痛，下痢，升麻、甘草、黃連、當歸、芍藥、桂心、黃柏各半兩，以水三升，煮取一升，服之，當良。天行四五日大下熱痢，黃連，黃柏各三兩，龍骨三兩，艾如雞子大，以水六升，煮取二升，分為二服，忌食豬肉、冷水。若下膿血不止者，赤石脂一斤，干姜一兩，粳米一升，水七升，煮米熟，去滓，服七合，日三。又方，赤石脂一斤，干姜二兩，水五升，煮取三升，分二服，若絞臍痛，加當歸一兩，芍藥二兩，加水一升也。若大便堅閉令利者。大黃四兩，濃朴二兩，枳實四枚，以水四升，煮取一升二合，分再服，得通者止之。若十余日不大便者，服承氣丸，大黃，杏仁，各二兩，枳實一兩，芒硝一合，搗，蜜和丸如彈丸，和湯六七合服之，未通更服。若下痢不能食者，黃連一升，烏梅二十枚，炙燥，並得搗末，蠟如棋子大，蜜一升，合于微火上，令可丸，丸如梧子大，一服二丸日三。若小腹滿，不得小便方，細末雌黃，蜜和丸，取如棗核大，納溺孔中，令半寸，亦以竹管注陰，令痛朔之通。又方，末滑石三兩，葶藶子一合，水二升，煮取七合服。又方，搗生蔥，敷小腹上，參易之。治胸脅痞滿，心塞，氣急，喘急方，人參，術各一兩，枳實二兩，干姜一兩，搗蜜和丸，一服一枚，若嗽，加栝蔞二兩，吐，加牡蠣二兩，日夜服五六丸，不愈更服。毒病攻喉咽腫痛方，切商陸，炙令熱，以布藉喉，以熨布上，冷複易。又方，取真茄，爪甲大，納口中，以牙小嚼汁，以漬喉，當微覺異為佳也。毒病后攻目方，煮蜂窠以洗之，日六七度，佳。又方，冷水漬青布以掩之。若生翳者，燒豉二七粒，末，納管鼻中以吹之。治傷寒嘔不止方，甘草一兩，升麻半兩，生姜三兩，橘皮二兩，水三升，煮取二升，頓服之，愈。又方，干姜六分，附子四分，末，以苦酒丸如梧子大，一服三丸，日三服。治傷寒不止方，甘草三兩，橘皮一升，水五升，煮取三升，分服，日三，取瘥。又方，熟洗半夏，末服之，一錢一服。又方，赤蘇一把，水三升，煮取二升，稍稍飲。又方，干姜六分，附子四分末，苦酒丸如梧子大，服三丸，日三服。比歲有病時行。仍發瘡頭面及身，須臾周匝，狀如火瘡，皆戴白漿，隨決隨生，不即治，劇者多死。治得瘥后，瘡瘢紫黑，彌歲方減，此惡毒之氣。世人雲，永徽四年，此瘡從西東流，遍于海中，煮葵菜，以蒜齏啖之，即止。初患急食之，少飯下菜亦得，以建武中于南陽擊虜所得，仍呼為虜瘡，諸醫參詳作治，用之有效方。取好蜜通身上摩，亦可以蜜煎升麻，並數數食。又方，以水濃煮升麻，綿沾洗之，苦酒漬彌好，但痛難忍。其余治猶依傷寒法。但每多作毒意防之。用地黃黑膏亦好。治時行病發黃方，茵陳六兩，大黃二兩，梔子十二枚，以水一斗，先洗茵陳，取五升，去滓，納二物。又煮取三升，分四服。亦可兼取黃膽中雜治法瘥。比歲又有膚黃病，初唯覺四體沉沉不快，須臾。見眼中黃，漸至面黃及舉身皆黃，急令溺白紙。紙即如柏染者，此熱毒已入內，急治之。若初覺，便作菰蒂赤豆散，吹鼻中，鼻中黃汁出數升者，多瘥。若已深應看其舌下兩邊，有白脈彌彌處。蘆刀割破之，紫血出數升，亦歇，然此須慣解割者，不解割，忽傷亂舌下青脈。血出不止，便煞人，方可燒紡鐵，以灼此脈令焦，兼菰蒂雜巴豆搗為丸服之。大小便亦去黃汁。破灼已后，禁諸雜食，又雲有依黃坐。黃複，須分別之方。切竹煮飲之。又方，搗生瓜根，絞取汁，飲一升至二三升。又方，醋酒浸雞子一宿，吞其白數枚。又方，竹葉切五升，小麥七升，石膏三兩，末，綿裹之，以水一斗五升，煮取七升，一服一升，盡吃即瘥也。又方，生葛根汁二升，好豉一升，梔子三七枚，茵陳切一升，水五升，煮取三升，去滓，納葛汁，分為五服。又方，金色腳雞，雌雞血，在治如食法，熟食肉飲汁令盡，不過再作亦可，下少鹽豉，佳。治毒攻手足腫，疼痛欲斷方，用虎杖根銼，煮，適寒溫以漬足，令踝上有赤許水止之。又方，以稻穰灰汁漬足。又方，酒煮苦參以漬足，瘥。又方，鹽豉及羊尿一升，搗令熟以漬之。又方，細銼黃柏五斤，以水三斗，煮漬之，亦治攻陰腫痛。又方，作坎令深三赤，少容兩足。燒坎令熱，以酒灌坎中，著屐踞坎中，壅勿令泄。又方，煮羊桃汁漬之，雜少鹽豉，尤好。又方，煮馬屎若羊屎汁漬。又方，豬膏和羊屎涂之，亦佳。又方，以牛肉裹腫處，腫消痛止。又方，搗常思草絞取汁以漬足。又方，豬蹄一具，合蔥煮，去滓，納少鹽以漬之。毒病下部生瘡者，燒鹽以深導之，不過三。又方，生漆涂之，綿導之。又方，大丸艾灸下部，此謂窮無藥。又方，取蚓三升，以水五升，得二升半，盡服之。又方，煮桃皮煎如飴，以綿合導之。又方，水中荇菜，搗，綿裹導之，日五易，瘥。又方，櫸皮，槲皮合煮汁，如粘糖以導之，又濃煮桃皮飲之，最良。又方，搗蛇莓汁，服三合，日三。水漬烏梅令濃，並納崖蜜，數數飲。若病患齒無色，舌上白，或喜睡眠，憒憒不知痛痒處，或下痢，急治下部，不曉此者，但攻其上，不以下為意。下部生虫，虫食其肛，肛爛見五臟便死，治之方。取雞子白，納漆，合攪，還納殼中，仰頭吞之，當吐虫則愈。又方，燒馬蹄作灰，細末，豬脂和，涂綿以導下部，日數度，瘥。又方，桃仁十五枚，苦酒二升，鹽一合，煮取六合，服之。又方，燒艾于管中熏之，令煙入下部，中少雄黃雜妙，此方是溪溫，故爾兼取彼治法。又有病下不止者，烏頭二兩，女葳，雲實各一兩，桂二分，蜜丸如桐子，水服五丸，一日三服。治下部卒痛，如鳥啄之方，赤小豆，大豆各一升，合搗，兩囊貯，蒸之令熟，更牙坐，即愈。此本在雜治中，亦是傷寒毒气所攻故。凡治傷寒方甚多，其有諸麻黃，葛根，桂枝，柴胡，青龍，白虎，四順，四逆二十余方。並是至要者，而藥難盡備，且診候須明悉，別所在撰大方中，今唯載前四方，尤是急須者耳。其黃膏赤散在辟病條中預合，初覺患便服之，傷寒，時行，溫疫，三名同一種耳，而源本小異，其冬月傷于寒，或疾行力作，汗出得風冷，至夏發，名為傷寒，其冬月不甚寒，多暖氣，及西風使人骨節緩墮受病。至春發，名為時行。其年歲中有癘氣兼挾鬼毒相注，名為溫病。如此診候相似，又貴勝雅言，總名傷寒，世俗因號為時行，道術符刻，言五溫亦複殊，大歸終止，是共途也，然自有陽明，少陰，陰毒，陽毒為異耳。少陰病例不發熱，而腹滿下痢，最難治也。附方《必效方》，治天行一二日者，麻黃一大兩去節，以水四升，煮去沫，取二升，去滓，著米一匙，及豉為稀粥，取強一升，先作熟湯浴，淋頭百余碗，然后服粥，濃覆取汗，于夜最佳。《梅師方》，治傷寒汗出不解已三四日。胸中悶吐，豉一升，鹽一合，水四升，煎取一升半，分服當吐。《聖惠方》，治傷寒四日已嘔吐，更宜吐，以苦參末，酒下二錢，得吐，瘥。又方，治時氣熱毒，心神煩燥。用藍澱半大匙，以新汲水一盞服。又方，治時氣頭痛不止，用朴硝三兩，搗羅為散，生油調涂頂上。又方，治時氣煩渴，用生藕汁一中盞，入生蜜一合，令勻，分二服。《勝金方》，治時疾熱病，狂言心燥，苦參不限多少，炒黃色為末，每服二錢，水一盞，煎至八分，溫服，連煎三服。有汗無汗皆瘥。《博濟方》，治陰陽二毒，傷寒黑龍丹，舶上硫黃一兩，以柳木槌研，三兩日，巴豆一兩和殼記個數，用二升鐺子一口，先安硫黃鋪鐺底，次安巴豆，又以硫黃蓋之，釅醋半升，已來澆之，盞子蓋合令緊密，更以濕紙周回固濟縫，勿令透氣，縫紙干，更以醋濕之，文武火熬，常著人守之，候裡面巴豆作聲。數已半為度，急將鐺子離火，便入臼中，急搗令細，再以少米醋並蒸餅少許，再搗令冷，可丸如雞頭大，若是陰毒，用椒四十九粒，蔥白二莖，水一盞，煎至六分，服一丸，陽毒用豆豉四十九粒，蔥白二莖，水一盞同煎，吞一丸，不得嚼破。《孫用和方》，治陽毒入胃，下血頻疼痛不可忍，郁金五個大者，牛黃一皂莢子，別細研二味，同為散，每服用醋漿水一盞，同煎三沸，溫服。《孫兆口訣》，治陰毒傷寒，手足逆冷，脈息沉細，頭疼腰重，兼治陰毒咳逆等疾方。川烏頭，干姜等分為粗散，炒令轉色，放冷，再搗為細散，每一錢，水一盞，鹽一撮，煎取半盞，溫服。又方，治陰勝隔陽傷寒，其人必燥熱而不欲飲水者是也，宜服霹靂散，附子一枚，燒為灰，存性為末，蜜水調下，為一服而愈，此逼散寒氣然后熱氣上行而汗出，乃愈。《聖惠方》，治陰毒傷寒，四肢逆冷，宜熨，以吳茱萸一升，酒和勻，濕絹袋二只，貯蒸令極熱，熨腳心，候氣通暢，勻暖即停熨，累驗。唐崔元亮，療時疾發黃，心狂煩熱，悶不認人者，取大栝蔞一枚黃者，以新汲水九合浸，淘取汁，下蜜半大合，朴硝八分，合攪，令消盡，分再服，瘥。《外台秘要》，治天行病四五日，結胸滿痛壯熱，苦參一兩，銼，以醋二升，煮取一升二合，盡飲之，當吐，即愈，天行毒病非苦參醋酒不解，及溫覆取汗，愈。又方，救急治天行后嘔逆不下食，食入即出，取羊肝如食法，作生淡食，不過三度，即止。又方，以雞卵一枚，煮三五沸，出以水浸之，外熟內熱則吞之，良。《聖惠方》，治時氣嘔逆不下食，用半夏半兩，湯浸洗七遍去滑，生姜一兩同銼碎，以水一大盞，煎至六分，去滓，分二服，不計時候，溫服。《深師方》，治傷寒病不止，半夏熟洗，干，末之，生姜，湯服一錢匕。《簡要濟眾》，治傷寒咳噫不止及噦逆不定。香一兩，干柿蒂一兩，焙干搗末，人參湯下一錢，無時服。《外台秘要》，治天行毒病衄鼻，是熱毒血下數升者，好墨末之，雞子白，丸如梧子，用生地黃汁，下一二十丸，如人行五里，再服。又療傷寒已八九日至十余日，大煩渴若勝而三焦有瘡者多下，或張口吐舌，呵吁目爛，口鼻生瘡，吟語不識人，除熱毒止痢方。龍骨半斤，碎，以水一斗，煮取四升，沉之井底，令冷，服五合，漸漸進之，恣意飲，尤宜老少。《梅師方》，治熱病后下痢，膿血不止，不能食。白龍骨末，米飲調方寸匕服。食療治傷寒熱毒下血，羚羊角末服之，即瘥，又療疝氣。《聖惠方》，治傷寒孤惑，毒蝕下部，肛外如，痛痒不止，雄黃半兩，先用瓶子一個，口大者納入灰上，如裝香火，將雄黃燒之，候煙出，當病處熏之。又方，主傷寒下部生瘡，用烏梅肉三兩，炒令燥，杵為末，煉蜜丸如梧桐子大，以石榴根皮煎湯，食前下十丸。《外台秘要》方，崔氏療傷寒手足疼，欲脫取羊屎煮汁以灌之，瘥止。亦療時疾陰囊及莖熱腫。亦可煮黃柏等洗之。《梅師方》，治傷寒發豌豆瘡未成膿，研芒硝，用豬膽和涂上，效。《經驗后方》，治時疾發豌豆瘡及赤瘡子未透，心煩狂燥，氣喘妄語，或見鬼神。龍腦一錢，細研，旋滴豬心血，和丸如雞頭肉大，每服一丸，紫草湯下，少時心神便定，得睡，瘡后發透，依常將息取安。《藥性論》雲，虎杖治大熱煩燥，止渴利小便，壓一切熱毒。暑月和甘草煎，色如琥珀可愛，堪貯，嘗之甘美，瓶置井中，令冷徹如水，白瓷器及銀器中貯，似茶啜之，時人呼為冷凍飲料子，又且尊于茗，能破女子經候不通，搗以酒浸，常服，有孕人勿服，破血。

凡得毒病愈后，百日之內，禁食豬，犬，羊肉，並傷血及肥魚久膩，干魚則必大下痢，下則不可複救，又禁食面食，胡蒜，韭薤，生菜，蝦輩，食此多致複發則難治，又令到他年數發也，治篤病新起早勞，及食飲多致欲死方。燒鱉甲服方寸匕。又方，以水服胡粉少許。又方，粉三升，以暖水和服之，濃覆取汗。又方，干蘇一把，水五升，煮取二升，盡服之，無干者生亦可用，加生姜四兩，豉一升。又方，鼠屎，兩頭尖者二七枚，豉五合，以水三升煎半，頓服之，可服，溫覆取汗愈，有麻子仁納一升，加水一升，彌良，亦可納枳實，蔥白一虎口也。又方，取伏雞子殼碎之，熬令黃黑，細末，熱湯服一合，溫覆取汗。又方，大黃，麻黃各二兩，梔子仁十四枚，豉一升，水五升，煮取三升，分再服，當小汗及下痢。又方，濃煮甘皮服之，蘆根亦佳。覺多而發複方，燒飯篩末，服方寸匕，良。治交接勞複，陰卵腫，或縮入腹，腹中絞痛或便絕方。燒婦人月經衣服方寸匕。又方，取子一枚，撞之三十六，放于戶中，逐使喘極，乃刺脅下取血一升，酒一升，合和飲之，若卒無者，但服血，慎勿使冷，應用。又方，取所交接婦人衣，覆男子上。一食久，活。又方，取脛及血，和酒飲之，瘥。又方，刮青竹茹二升，以水三升，煮令五六沸，然后絞去滓。以竹茹湯溫服之，此方亦通治勞複。又方，礬石一分，硝三分，末，以大麥粥清，可方寸匕，三服，熱毒隨大小便出。又方，取蓼子一大把，水取汁，飲一升，干者濃取汁服之，蔥頭搗，以苦酒和服，亦佳。又方，蚯蚓數升，絞取汁，服之良。若瘥后，病男接女，病女接男。安者陰易，病者發複，複者亦必死。卒陰易病，男女溫病，瘥后雖數十日，血脈未和，尚有熱毒，與之交接者，即得病曰陰易殺人。甚于時行，宜急治之。令人身體重，小腹急熱上腫胸，頭重不能舉，眼中生，膝脛拘急欲死方。取婦人，親陰上者，割取燒末，服方寸匕，日三，小便即利，而陰微腫者，此當愈。得童女亦良，若女病亦可用男。又方，鼠屎兩頭尖者二七枚，藍一把，水五升，煮取二升，盡服之，溫覆取汗。又方，蚯蚓二十四枚，水一斗，煮取三升，一服，仍取汗，並良。又方，末干姜四兩，湯和頓服，溫覆取汗，得解止。又方，男初覺，便灸陰三七壯，若已盡。甚至百壯即愈，眼無妨，陰道瘡複常。兩男兩女，並不自相易，則易之為名，陰陽交換之謂也。凡欲病患不複，取女人手足爪二十枚，又取女中下裳帶一尺燒灰，以酒若米飲服之。大病瘥后，小勞便鼻衄。左顧牡蠣十分，石膏五分，搗末，酒服方寸匕，日三四，亦可蜜丸服，如梧子大服之。大病瘥后多虛汗，及眼中流汗方。杜仲，牡蠣分等，暮臥水服，五匕則停，不止更作。又方，甘草二兩，石膏二兩，搗末，以漿服方寸匕，日二服，瘥。又方，龍骨，牡蠣，麻黃根末雜粉以粉身，良。又瘥複虛煩不得眠。眼中疼懊，豉七合，烏梅十四枚，水四升，先煮梅取二升半，納豉取一升半，分再服。無烏梅，用梔子十四枚亦得。又方，黃連四兩，芍藥二兩，黃芩一兩，膠三小挺，水六升，煮取三升，分三服，亦可納乳子黃二枚。又方，千里流水一石，揚之萬度，二斗半，半夏二兩，洗之，秫米一斗，茯苓四兩，合煮得五升，分五服。附方《梅師方》，治傷寒瘥后，交接發動，困欲死，眼不開，不能語方。梔子三十枚，水三升，煎取一升，服。

避瘟疫藥干散，大麻仁，柏子仁，干姜，細辛各一兩，附子半兩，炮，搗，篩，正旦以井華水，舉家各服方寸匕。疫極，則日三服。日一服。老君神明白散，術一兩，附子三兩，烏頭四兩，桔梗二兩半，細辛一兩，搗，篩，正旦服一錢匕，一家合藥，則一里無病，此帶行所遇，病氣皆消。若他人有得病者，便溫酒服之方寸匕，亦得。病已四五日，以水三升，煮散，服一升，覆取汗出也。赤散方，牡丹五分，皂莢五分炙之，細辛、干姜、附子各三分，肉桂二分，真珠四分，躑躅四分，搗，篩為散，初覺頭強邑邑，便以少許納鼻中，吸之取吐，溫酒服方寸匕，覆眠得汗，即瘥，晨夜行，及視病，亦宜少許以納粉，粉身佳。牛馬疫，以一匕著舌下，溺灌，日三四度，甚妙也。度瘴散，辟山瘴惡氣。若有黑霧郁勃及西南溫風，皆為疫癘之候方。麻黃，椒各五分，烏頭三分，細辛、術、防風、桔梗、桂、干姜各一分，搗，篩，平旦酒服一盞匕，辟毒諸惡氣，冒霧行，尤宜服之。太乙流金方，雄黃三兩，雌黃二兩，礬石、鬼箭各一兩半。羚羊角二兩，搗為散，三角絳囊，貯一兩帶心前並門戶上。月旦青布裹一刀圭。中庭燒溫，病患亦燒熏之，即瘥。辟天行疫癘，雄黃，丹砂，巴豆，礬石，附子，干姜，分等，搗，蜜丸，平旦向日吞之。一丸如胡麻大，九日止，令無病。常用辟溫病散方，真珠，肉桂各一分，貝母三分熬之，雞子白熬令黃黑，三分，搗篩，歲旦服方寸匕，若歲中多病，可月月朔望服之，有病即愈，病患服者，當大效。虎頭殺鬼方，虎頭骨五兩，朱砂、雄黃、雌黃各一兩半，鬼臼、皂莢、蕪荑各一兩，搗，篩，以蠟蜜和如彈丸，絳囊貯系臂，男左，女右，家中懸屋四角，月朔望夜半，中庭燒一丸，一方有菖蒲、藜蘆，無虎頭、鬼臼、皂莢，作散帶之。趙泉黃膏方，大黃、附子、細辛、干姜、椒桂各一兩，巴豆八十枚，去心皮，搗細，苦酒漬之，宿臘月豬膏二斤。煎三上三下，絞去滓，蜜器貯之，初覺勃色便熱，如梧子大一丸，不瘥，又服亦可，火炙以摩身體數百遍，佳，並治賊風，走游皮膚，並良，可預合之，便服即愈也。單行方術，西南社中柏，東南枝取曝干，末，服方寸匕，立瘥。又方，正月上寅日，搗女青屑。三角絳囊，貯系戶上帳前，大吉。又方，馬蹄木搗屑二兩，絳囊帶之，男左，女右。又方，正月朔旦及七月，吞麻子、小豆各二七枚，又各二七枚，投井中，又以附子二枚，小豆七枚，令女子投井中。又方，冬至日，取雄赤雞作臘，至立春煮食盡，勿分他人，二月一日，取東行桑根，大如指懸門戶上，又人人帶之。又方，埋鵲于圊前。斷溫病令不相染。著斷發仍使長七寸，盜著病患臥席下。又方，以繩度所住戶中壁，屈繩結之。又方，密以艾灸病患床四角，各一壯不得令知之，佳也。又方，取小豆，新布囊貯之，置井中三日出，舉家男服十枚，女服二十枚。又方，桃木中虫屎末，服方寸匕。又方，鮑魚頭燒三指撮，小豆七枚，合末服之，女用豆二七枚。又方，熬豉雜土酒漬，常將服之。又方，以鯽魚密致臥下，勿令知之。又方，柏子仁，細辛，米，干姜三分，附子一分，末，酒服方寸匕，日服三，服十日。又方，用麥服米，干姜，又雲麻子仁，可作三種服之。附方《外台秘要》辟瘟方取上等朱砂一兩，細研，白蜜和丸，如麻子大，常以太歲日平旦，一家大小，勿食諸物，面向東立，各吞三七丸，永無疾疫。