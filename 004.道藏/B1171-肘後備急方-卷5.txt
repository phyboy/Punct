《隱居效方》，治羊疽瘡，有蟲癢。附子八分，藜蘆二分，末敷之，蟲自然出。葛氏，療奶發，諸癰疽發背及乳方。比灸其上百壯。又方，熬粢粉令黑，雞子白和之，塗練上以貼癰，小穿練上，作小口泄毒气，燥易之，神秘。又方，釜底土搗以雞子中黃和塗之，加少豉，彌良。又方，搗黃柏末，篩雞子白和，濃塗之，乾複易，瘥。又方，燒鹿角，搗末，以苦酒和，塗之，佳。又方，於石上水磨鹿角，取濁汁，塗癰上，乾複易，隨手消。又方，末半夏，雞子白和塗之，水磨敷，並良。又方，神效水磨出短劇。又方，醋和茱萸，若搗薑，或小蒜，敷之，並良。一切惡毒腫。蔓荊根一大握，無，以龍葵根代之，乳頭香一兩，光明者，黃連一兩，宣州者，杏仁四十九枚，去尖用。柳木取三四錢，白色者，各細銼，搗，三二百杵，團作餅子，濃三四分，可腫處大小貼之，乾複易立散別貼膏藥治瘡處，佳。葛氏，療癰發數十處方。取牛屎燒搗末，以雞子白和塗之，乾複易，神效。又方，用鹿角，桂，雞屎，別搗，燒，合和，雞子白和塗乾複上。又癰已有膿，當使壞方。取白雞兩翅，羽肢各一枚，燒服之，即穿，姚同。又方，吞薏苡子一枚，勿多。又方，以苦酒和雀屎，塗癰頭上，如小豆。葛氏，若已結癰，使聚不更長方。小豆末塗，若雞子白和，尤佳，即瘥。又方，芫花末，膠汁和，貼上，燥複易，化為水。若潰後，膿血不止，急痛。取生白楸葉，十重貼上，布帛寬縛之。乳腫。桂心，甘草各二分，烏頭一分，炮，搗為末，和苦酒，塗紙覆之，膿化為水，則神效。葛氏婦女乳癰妒腫。削柳根皮熟搗，火溫，帛囊貯，熨之，冷更易，大良。又方，取研米槌煮令沸，絮中覆乳，以熨上，當用二枚，牙熨之，數十回止，姚云神效。乳癰方。大黃草，伏龍肝，灶下黃土也，生薑各二分，先以三物，搗，篩，又合生薑，搗以醋和塗，乳痛則止，極驗。劉涓子不用生薑，用生薑四分，分等。余比見用鯽魚立驗，此方短劇佳。姚氏，乳癰。大黃鼠糞濕者，黃連各一分，二物為末，鼠屎更搗，以黍米粥清和，敷乳四邊，痛即止愈，無黍米，用粳米並得。又方，牛馬屎敷，並佳，此並消去。短劇，妒方。黃芩，白蘞，芍藥，分等，末，篩，漿服一錢匕，日五服，若右乳結者，將左乳汁服，左乳結者，將右乳汁服，散消根，姚同此方，必愈。姚方，搗生地黃，敷之，熟則易，小豆亦佳。又云，二三百眾療不瘥，但堅紫色者。用前柳根皮法云，熬令溫，熨腫，一宿愈。凡乳汁不得泄，內結名妒乳，乃急於癰。徐玉，療乳中瘰癧起痛方。大黃，黃連各三兩，水五升，煮取一升二合，分三服，得下，即愈。葛氏，卒毒腫起，急痛方。蕪菁根大者，削去上皮，熟搗，苦酒和如泥，煮三沸，急攪之出，敷腫，帛裹上。日再三易，用子亦良。又方，燒牛屎末，苦酒和，敷上，乾複易。又方，水和鍛石封上，又苦酒磨升麻，若青木香或紫檀，以磨敷上，良。又方，取水中萍子草熱，搗以敷上。又已入腹者。麝香，薰陸香，青木香，雞舌香各一兩，以水四升，煮取二升，分為再服。若惡核腫結不肯散者。吳茱萸，小蒜，分等，合搗敷之，丹蒜亦得。又方，搗鯽魚以敷之。若風腫多癢，按之隨手起，或隱疹方。但令痛以手摩捋，抑按，日數度，自消。又方，以苦酒磨桂，若獨活，數敷之，良。身體頭面，忽有暴腫處如吹方。巴豆三十枚，連皮碎，水五升，煮取三升，去滓，綿沾以拭腫上，趁手消，勿近口。皮肉卒腫起，狹長赤痛名KT。鹿角五兩，白蘞一兩，牡蠣四兩，附子一兩，搗，篩，和苦酒，塗帛上，燥複易。短劇，癰結腫堅如石，或如大核色不變，或作石癰不消。鹿角八兩，燒作灰，白蘞二兩，粗理黃色，磨石一斤，燒令赤，三物搗作末，以苦酒和泥，濃塗癰上，燥更塗。取消止，內服連翹湯下之，姚方云，燒石令極赤，納五升苦酒中，複燒，又納苦酒中，令減半止，搗石和藥。先用所餘，苦酒不足，添上用。姚方，若發腫至堅，而有根者，名曰石癰。當上灸百壯，石子當碎出，不出者，可益壯，癰，疽，瘤，石癰，結筋，瘰癧，皆不可就針角，針角者少，有不及禍者也。又癰未潰方。草末，和雞子白，塗紙令濃，貼上，燥複易，得痛，自瘥。癰腫振不可棖方。大黃，搗，篩，以苦酒和，貼腫上，燥易，不過三，即瘥減，不複作，濃自消除，甚神驗也。癰腫未成膿。取牛耳垢，封之，即愈。若惡肉不盡者，食肉藥食去，以膏塗之，則愈。食肉方。取白炭灰，荻灰，等分，煎令如膏，此不宜預作。十日則歇，並可與去黑子，此大毒。若用效驗，本方用法，凡癰腫用。栝蔞根，赤小豆，皆當，納苦酒中，五宿出，熬之畢，搗為散，以苦酒和，塗紙上，貼腫驗。隱居效方，消癰腫。白蘞二分，藜蘆一分，為末，酒和如泥，貼上，日三，大良。疽瘡骨出。黃連，牡蠣各二分，為末，先鹽酒，洗，後敷。葛氏，忽得瘭疽著手足肩，累累如米豆，刮汁出，急療之。熬蕪菁熱搗，裹以輾轉其上，日夜勿止。若發疽於十指端，及色赤黑，甚難療，宜按大方，非單方所及。若骨疽積年，一捏一汁出，不瘥。熬末膠飴勃瘡上，乃破，生鯉魚以之，如炊頃刮視有小蟲出，更洗敷藥，蟲盡，則便立瘥。姚方云，瘭疽者，肉中忽生一子，如豆粟，劇者如梅李大，或赤，或黑，或白，或青，其有核，核有深根，應心小久，四面悉腫，黯紫黑色，能爛壞筋骨，毒入臟腑，殺煞人。南方人名為著毒。著濃肉處，皆割之，亦燒鐵令赤，烙赤三上，令焦如炭，亦灸黯炮上，百壯為佳，早春酸摹葉。敷其四面，防其長也，飲葵根汁，犀角汁，升麻汁，折其熱內，外療，依丹毒法也。劉涓子，療癰疽發壞，出膿血、生肉，黃膏。黃，芍藥，大黃，當歸，芎，獨活，白芷，薤白各一兩。生地黃三兩，九物切，豬膏二升半，煎三上，三下，膏成。絞去滓，敷充瘡中，摩左右，日三。又丹癰疽始發，浸淫進長，並少小丹方。升麻，黃連，大黃，芎各二兩，黃芩，芒硝各三兩，當歸，甘草，炙，羚羊角各一兩，九物咀，水一斗三升，煮取五升，去滓，還納鐺中，芒硝上杖攪，令成膏適冷熱，貼帛，拓腫上，數度，便隨手消散，王練甘林所秘方，慎不可近陰。又瘭瘡，浸淫多汁，日就浸大胡粉散。胡粉熬，甘草炙，茹，黃連各二分，四物搗散，篩，以粉瘡，日三，極驗。諸疽瘡膏方。蠟，亂髮，礬石，松脂各一兩，豬膏四兩，五物先下發，發消下礬石。礬石消下松脂，松脂消下蠟，蠟消下豬膏，塗瘡上。赤龍皮湯，洗諸敗爛瘡方。槲樹皮切三升，以水一斗，煮取五升，春夏冷用，秋冬溫用，洗乳瘡，及諸敗瘡，洗了則敷膏。發背上初欲疹便服此大黃湯。大黃，甘草，黃芩各二兩，升麻二兩，梔子一百枚，五物以水九升，煮取三升半，服得快，下數行便止，不下則更服。療發背，及婦人發乳，及腸癰，木占斯散。木占斯，濃朴，甘草，細辛，栝蔞，防風，乾薑，人參，桔梗，敗醬各一兩，十物搗為散，酒服方寸匕，晝七，夜四，以多為善，病在上常吐，在下膿血。此謂腸癰之屬，其癰腫即不痛，長服，療諸疽痔，若瘡已潰，便早愈。發背無有不療，不覺腫去，時長服，去敗醬，多療婦人發乳，諸產，症瘕，益良，並劉涓子方。劉涓子，療癰，消膿，木占斯散方。木占斯，桂心，人參，細辛，敗醬，乾薑，濃朴炙，甘草炙，防風，桔梗各一兩。十物為散，服方寸匕，入咽覺流入瘡中。若癰疽灸不發壞者，可服之，瘡未壞，去敗醬。此藥或時有癰令成水者。癰腫瘰癧，核不消，白蘞敷方。白蘞，黃連，大黃，黃芩，草，赤石脂，吳茱萸，芍藥各四分，八物搗，篩，以雞子白和如泥，塗故帛上，敷之。開小口，乾即易之，瘥。發背欲死者。取冬瓜，截去頭，合瘡上，瓜當爛，截去更合之，瓜未盡，瘡已斂小矣，即用膏養之。又方，伏龍肝末之，以酒調濃敷其瘡口，乾即易，不日平複。又方，取梧桐子葉，鏊上，爆成灰，絹羅，蜜調敷之，乾即易之。《癰腫雜效方》，療熱腫。以家芥子，並柏葉，搗敷之，無不愈，大驗，得山芥更妙，又搗小芥子末，醋和作餅子，貼腫及瘰癧，數看消即止。恐損肉，此療馬附骨，良。又方，燒人糞作灰，頭醋和如泥，塗腫處，乾數易，大驗。又方，取黃色雄黃，雌黃色石，燒熱令赤。以大醋沃之，更燒醋沃，其石即軟如泥，刮取塗腫。若乾醋和，此大秘要耳。灸腫令消法。取獨顆蒜橫截濃一分，安腫頭上，炷如梧桐子大，灸蒜上百壯，不覺消，數數灸，唯多為善，勿令大熱。但覺痛即擎起蒜，蒜焦更換用新者，不用灸損皮肉，如有體乾，不須灸，余嘗小腹下患大腫。灸即瘥，每用之，則可大效也。又方，生參□□□頭上核，又磁石末和醋，敷之。又方，甘草□□□塗此蕉子不中食。又方，雞腸草敷。又方，白蘞末敷，並良。又熱腫癤。□膠數塗，一日十數度，即瘥。療小兒癤子，尤良。每用神效。一切毒腫，疼痛不可忍者。搜面團腫頭如錢大，滿中安椒，以面餅子蓋頭上，灸令徹痛，即立止。又方，搗蓖麻，人敷之，立瘥。手腳心，風毒腫。生椒末，鹽末，等分，以醋和敷，立瘥。癰疽生臭惡肉者。以白茹散敷之，看肉盡便停。但敷諸膏藥，若不生肉，敷黃散，茹，黃，止一切惡肉，仍不盡者，可以七頭赤皮茹為散。用半錢匕，和白茹散三錢匕，以敷之，此姚方，瘥。惡脈病，身中忽有赤絡脈起如蚓狀。此由春冬惡風入絡脈之中，其血瘀所作，宜服之。五香連翹去血。敷丹參膏，積日乃瘥，余度山嶺即患。常服五香湯，敷小豆得消，以下並姚方。惡核病者，肉中忽有核如梅李，小者如豆粒。皮中慘痛，左右走，身中壯熱，惡寒是也，此病卒然如起。有毒入腹殺人，南方多有此患。宜服五香連翹湯，以小豆敷之。立消，若除核，亦得敷丹參膏。惡肉病者，身中忽有肉，如赤小豆粒突出。便長如牛馬乳，亦如雞冠狀，亦宜服漏蘆湯，外可以燒鐵烙之。日三烙，令稍焦。以升麻膏敷之。氣痛之病，身中忽有一處。如打撲之狀，不可堪耐而左右走。身中發作，有時痛，靜時便覺其處，冷如霜雪所加。此皆由冬溫至春，暴寒傷之，宜先服五香連翹數劑，又以白酒煮楊柳皮暖熨之，有赤點點處宜去血也。五香連翹湯，療惡肉，惡脈，惡核，瘰癧風結腫氣痛。木香沉香，雞舌香各二兩，麝香半兩，薰陸一兩。射乾，紫葛，升麻，獨活，寄生，甘草，連翹，各二兩。大黃三兩，淡竹瀝三升，十三物以水九升，煮減半，納竹瀝取三升，分三服，大良。漏蘆湯，療癰疽，丹疹，毒腫，惡肉。漏蘆，白蘞，黃芩，白薇，枳實，升麻，甘草，芍藥，麻黃去節，各二兩，大黃三兩，十物以水一斗，煮取三升。若無藥用大黃下之，佳，其丹毒，須針去血。丹參膏，療惡肉，惡核，瘰癧，風結，諸脈腫。丹參，蒴各二兩，秦膠，獨活，烏頭，白芨，牛膝，菊花，防風各一兩，草葉，躑躅花，蜀椒各半兩，十二物切。以苦酒二升，漬之一宿。豬膏四斤，俱煎之，令酒竭勿過焦，去滓，以塗諸疾上，日五度，塗故布上貼之，此膏亦可服，得大行即須少少服，短劇同。升麻膏，療丹毒腫熱瘡。升麻，白蘞漏蘆，芒硝各二兩，黃芩，枳實，連翹，蛇銜各三兩，梔子二十枚，蒴根四兩，十物切，舂令細，納器中，以水三升，漬半日，以豬脂五升，煎令水竭，去滓，敷之，日五度，若急合，即水煎，極驗方。葛氏，療卒毒腫起急痛。柳白皮，酒煮令熱，熨上，痛止。附方《勝金方》治發，腦發背，及癰疽，熱癤，惡瘡等。臘月兔頭，細銼，入瓶內密封，惟久愈佳。塗帛上，濃封之，熱痛敷之，如冰頻換，瘥。《千金方》，治發背，癰腫，已潰，未潰方。香豉三升，少與水和，熟搗成泥，可腫處作餅子濃三分，已上有孔，勿覆，孔上布豉餅，以艾烈其上。炙之使溫，溫而熱。勿令破肉，如熱痛，即急易之，患當減，快得分穩，一日二度，灸之如先，有瘡孔中汁出，即瘥。《外台秘要》療惡寒，嗇嗇似欲發背，或已生瘡腫癮疹起方。硝石三兩，以暖水一升和，令消待冷取故青布揲三重，可似赤處方圓，濕布拓之，熱即換。頻易，立瘥。《集驗方》，治發背。以蝸牛一百個活者，以一升淨瓶入蝸牛，用新汲水一盞，浸瓶中，封系自晚至明，取出蝸牛放之。其水如涎，將真蛤粉，不以多少旋調敷，以雞翎掃之瘡上，日可十餘度，其熱痛止，瘡便愈。崔元亮《海上方》，治發背秘法，李北海云，此方神授，極奇秘。以甘草三大兩，生搗，別篩末，大麥面九兩，於大盤中相和，攪令勻，取上等好酥少許，別捻入藥，令勻。百沸水搜如餅子，劑方圓大於瘡一分。熱敷腫上，以油片及故紙隔，令通風，冷則換之，已成膿，水自出，未成腫，便內消。當患腫著藥時，常須吃黃粥，甚妙。又一法，甘草一大兩，微炙，搗碎，水一大升，浸之。器上橫一小刀子，置露中經宿，平明以物攪令沫出，吹沫服之。但是瘡腫發背，皆可服，甚效。《梅師方》，治諸癰疽發背，或發乳房。初起微赤，不急治之，即死速。消方。搗苧根，敷之，數易。《聖惠方》，治附骨疽，及魚眼瘡。用狗頭骨，燒煙熏之。張文仲方，治石癰堅如石，不作膿者。生商陸根，搗擦之。燥即易，取軟為度。《子母秘錄》，治癰疽，痔瘡，及小兒丹。水煮棘根汁，洗之。又方，末蠐螬，敷之。《短劇》方治疽初作。以赤小豆，末醋和敷之，亦消。《博濟方》，治一切癰腫未破，疼痛，令內消。以生地黃杵如泥，隨腫大小攤於布上。糝木香末於中，又再攤地黃一重，貼於腫上，不過三五度。《日華子》云，消腫毒。水調決明子末，塗。《食療》，治癰腫。栝蔞根，苦酒中熬燥，搗篩之。苦酒和，塗紙上，攤貼服，金石人宜用。《楊文蔚方》，治癰未潰。栝蔞根，赤小豆，等分為末，醋調塗。《千金方》，治諸惡腫，失治有膿。燒棘針作灰，水服之，經宿頭出。又方，治癰瘡中冷，瘡口不合。用鼠皮一枚，燒為灰，細研，封瘡口上。孫真人云，主癰發數處。取牛糞燒作灰，以雞子白和，敷之，乾即易。孫真人食忌，主一切熱毒腫。商陸根，和鹽少許，敷之，日再易。《集驗方》，治腫。柳枝如腳趾大，長三尺，二十枚。水煮令極熱，以故布裹腫處，取湯熱洗之，即瘥。又方，治癰，一切腫未成膿，拔毒。牡蠣白者，為細末，水調塗，乾更塗。又方，治毒熱，足腫疼欲脫。酒煮苦參，以漬之。《外台秘要》，治癰腫。伏龍肝，以蒜和作泥，塗用布上，貼之。如乾，則再易。又方，凡腫已潰未潰者。以白膠一片，水漬令軟，納納然，腫之大小。貼當頭，上開孔。若已潰還合者，膿當被膠急撮之。膿皆出盡，未有膿者，腫當自消矣。又方，燒鯉魚作灰，酢和，塗之一切腫上，以瘥為度。又療熱毒病，攻手足腫，疼痛欲脫方。取蒼耳汁，以漬之。又方，水煮馬糞汁，以漬之。肘後又方，治毒攻手足腫，疼痛欲斷。豬蹄一具，合蔥煮，去滓，納少許鹽，以漬之。《經驗後方》，治一切癰腫無頭。以葵菜子一粒，新汲水吞下，須臾即破，如要兩處破。服兩粒，要破處，逐粒加之，驗。又方，治諸癰不消已成膿，懼針不得破，令速決。取白雞翅下第一毛，兩邊各一莖，燒灰，研，水調服之。又《梅師方》，取雀屎塗頭上，即易破，雄雀屎佳堅者為雄。謹按雄黃治瘡瘍尚矣。周禮瘍醫，凡療瘍以五毒攻之。鄭康成注云，今醫方有五毒之藥，作之合黃，置石膽，丹砂，雄黃，石，磁石其中，燒之三日三夜。其煙上著，以雞羽掃取之，以注創。惡肉破骨則盡出，故翰林學士楊億嘗筆記。直史館楊。年少時，有瘍生於頰，連齒輔車外腫。若覆甌內，潰出膿血不輟吐之痛楚難忍。療之百方，彌年不瘥，人語之，依鄭法，合燒藥成。注之創中，少頃，朽骨連兩牙潰出，遂愈。後更安寧，信古方攻病之速也。黃若今市中所貨，有蓋瓦合也。近世合丹藥，猶用黃瓦甌，亦名黃，事出於古也，《梅師方》，治產後不自乳，見蓄積乳汁結作癰。取蒲公草，搗敷腫上，日三四度易之。俗呼為蒲公英，語訛為仆公罌是也，水煮汁服，亦得。又方，治妒乳乳癰。取丁香，搗末，水調方寸匕，服。又方，治乳頭裂破。搗丁香末，敷之。《千金方》，治妒乳。梁上塵，醋和塗之。亦治陰腫。《靈苑方》，治乳痛癰初發，腫痛結硬，欲破膿，令一服，瘥。以北來真樺皮，無灰酒服方寸匕，就之臥，及覺，已瘥。《聖惠方》，主婦人乳癰不消。右用白面半斤，炒令黃色，用醋煮為糊，塗於乳上，即消。《產寶》，治乳及癰腫。雞屎末，服方寸匕，須臾三服，愈。梅師方，亦治乳頭破裂，方同。《簡要濟眾》，治婦人乳癰。汁不出，內結成膿腫，名妒乳方。露蜂房，燒灰研。每服二錢，水一中盞，煎至六分，去滓，溫服。又方，治吹奶獨勝散。白丁香半兩，搗，羅，為散。每服一錢匕，溫酒調下，無時服。《子母秘錄》，療吹奶，惡寒壯熱。豬肪脂，以冷水浸，榻之。熱即易，立效。楊炎南行方，治吹奶，疼痛不可忍。用穿山甲炙黃，木通各一兩，自然銅半兩，生用。三味搗，羅為散，每服二錢，溫酒調下，不計時候。《食醫心鏡》云，治吹奶，不癢不痛。腫硬如石時候，以青橘皮二兩，湯浸去穰，焙為末。非時，溫酒下二錢匕。

葛氏，大人小兒，卒得惡瘡，不可名識者。燒竹葉，和雞子中黃，塗，瘥。又方，取蛇床子合黃連二兩，末。粉瘡上用者，豬脂和，塗，瘥。又方，燒蛇皮，末，以豬膏和，塗之。又方，煮柳葉，若皮，洗之亦可，納少鹽，此又療面上瘡。又方，臘月豬膏一升，亂髮如雞子大，生鯽魚一頭。令煎，令消盡，又納雄黃，苦參，末，二兩，大附子一枚，末。絞令凝，以敷諸瘡，無不瘥，胡洽，療疽疥，大效。瘡中突出惡肉者。末烏梅屑，敷之。又末硫黃敷上，燥著唾和塗之。惡瘡連痂癢痛。搗，扁豆，封，痂落即瘥，近方。

《短劇》，療癬疥惡瘡方。水銀，礬石，蛇床子，黃連各二兩，四物搗，篩，以臘月豬膏七合，並下水銀攪萬度。不見水銀，膏成，敷瘡，並小兒頭瘡，良，襲慶宣加茹一兩，療諸瘡，神驗無比。姚，療疥。雄黃一兩，黃連二兩，松脂二兩，髮灰如彈丸。四物熔豬膏與松脂，合，熱搗，以敷瘡上，則大良。又療惡瘡粉方。水銀，黃連，胡粉，熬令黃，各二兩。下篩，粉瘡，瘡無汁者，唾和之。小兒身中惡瘡。取筍汁自澡洗，以筍殼作散，敷之效。人體生惡瘡，似火自爛。胡粉熬黑，黃柏，黃連，分等。下篩，粉之也。卒得惡瘡。蒼耳，桃皮作屑，納瘡中，佳。頭中惡瘡。胡粉，水銀，白松脂各二兩。臘月豬膏四兩，合松脂煎，以水銀，胡粉合研，以塗上。日再，胡洽云，療小兒頭面瘡。又一方，加黃連二兩，亦療得禿瘡。惡瘡雄黃膏方。雄黃，雌黃，並末，水銀各一兩。松脂二兩，豬脂半斤，亂髮如雞子大，以上合煎，去滓。納水銀，敷瘡，日再。效方，惡瘡食肉雄黃散。雄黃六分，茹，礬石各二分，末瘡中，日二。療瘡方，最去面上粉刺，方。黃連八分，糯米，赤小豆各五分，吳茱萸一分。胡粉，水銀各六分。搗黃連等。下篩，先於掌中，研水銀，使極細，和藥使相入，以生麻油總稀稠得所，洗瘡拭乾，敷之。但是瘡即療，神驗不傳。甘家松脂膏，療熱瘡，尢嗍膿。不痂無瘢方。松脂，白膠香，薰陸香，各一兩，當歸，蠟各一兩半。甘草一兩，並切豬脂，羊腎脂各半合許。生地黃汁亦半合，以松脂等末。納脂膏，地黃汁中，微火煎令黃，下臘絞去滓。塗布，貼瘡，極有驗，甘家秘不能傳。此是半劑。地黃膏，療一切瘡已潰者。及炙貼之無痂，生肉去膿神秘方。地黃汁一升，松脂二兩，薰陸香一兩，羊腎脂及牛酥。各如雞子大，先於地黃汁煎松脂及香，令消。即納羊脂酥，並更用蠟半雞子大，一時相和。緩火煎，水盡膏成。去滓，塗帛，貼瘡，日一二易，加故緋一片，亂髮一雞子許大，療年深者，十餘日即瘥，生肉秘法。婦人頰上瘡，瘥後每年又發。甘家秘方塗之，永瘥。黃礬石二兩，燒令汁盡。胡粉一兩，水銀一兩半。搗，篩，礬石，胡粉更篩，先以片許豬脂，於瓷器內，熟研水銀令消盡，更加豬脂，並礬石，胡粉，和使粘稠，洗面瘡以塗上，又別熬胡粉，令黃，塗膏訖，則敷此粉，數日即瘥，甘家用大驗。療瘡，但是腰腳已下名為。此皆有蟲食之，蟲死即瘥，此方立驗。醋泔澱一碗，大麻子一盞，白沙鹽末各一抄，和掩以敷瘡。乾更敷，先溫泔淨洗，拭乾，敷一二度，即瘥。孔如針穴，皆蟲食，大驗。效方，惡瘡三十年不愈者。大黃，黃芩，黃連各一兩，為散，洗瘡淨，以粉之。日三，無不瘥。又黃柏分等，亦佳。葛氏，療白禿方。殺豬即取肚，破去屎，及熱以反拓頭上。須臾，蟲出著肚。若不盡，更作取，令無蟲即休。又方，末藜蘆，以臘月豬膏和塗之，五月漏蘆草，燒作灰，膏和使塗之。皆先用鹽湯洗，乃敷。又方，羊蹄草根，獨根者，勿見風日，及婦女雞犬，以三年醋研和如泥，生布拭瘡令去，以敷之。姚方，以羊肉如作脯法，炙令香及熱，以榻上，不過三四日，瘥。又方，先以皂莢湯熱洗，拭乾，以少油麻塗，再三，即瘥。附方《千金方》，治遍身風癢生瘡疥。以蒺藜子苗，煮湯洗之。立瘥，《千金翼方》同。又方，茵陳蒿不計多少，煮濃汁洗之，立瘥。《千金翼方》，瘡癬初生或始痛癢。以薑黃敷之，妙。又方，嚼鹽，塗之，妙。又方，漏瘤瘡濕癬癢浸淫，日瘙癢不可忍，搔之。黃水出，瘥後複發。取羊蹄根去土，細切，搗以大醋和，淨洗敷上。一時間以冷水洗之，日一敷，瘥。若為末，敷之，妙。《外台秘要》，治癬瘡方。取蟾蜍，燒灰末，以豬脂和，敷之。又方，治乾癬，積年生痂，搔之黃水出，每逢陰雨即癢。用斑蝥半兩微炒為末，蜜調敷之。又治疥方。搗羊蹄根，和豬脂塗上，或著鹽少許，佳。《斗門方》，治疥癬。用藜蘆，細搗為末，以生油調，敷之。王氏《博濟》，治疥癬滿身作瘡，不可治者。何首烏，艾，等分，以水煎令濃。於盆內洗之，甚能解痛，生肌肉。《簡要濟眾》，治癬瘡久不瘥。羊蹄根，搗，絞取汁，用調膩粉少許。如膏，塗敷癬上，三五遍，即瘥。如乾，即豬脂調和敷之。《鬼遺方》，治疥癬。松膠香，研細，約酌入少輕粉，滾令勻，凡疥癬上，先用油塗了，擦末，一日便乾，頑者三兩度。《聖惠方》，治癬濕癢。用楮葉半斤，細切，搗爛，敷癬上。楊氏《產乳》，療瘡疥。燒竹葉為末，以雞子白和之。塗上，不過三四次，立瘥。《十全方》，治疥瘡。巴豆十粒，火炮過黃色，去皮膜。右順手，研如面，入酥少許，膩粉少許。同研勻，爪破，以竹篦子點藥，不得落眼裡及外腎上。如熏炙著外腎，以黃丹塗，甚妙。《經驗方》，治五般瘡癬。以韭根，炒存性，旋搗末，以豬脂油調，敷之。三度，瘥。《千金方》，療漆瘡。用湯潰芒硝令濃，塗之。乾即易之。譚氏，治漆瘡。漢椒湯洗之，即愈。《千金翼》，治漆瘡。羊乳敷之。《集驗方》，治漆瘡。取蓮葉乾者一斤，水一斗，煮取五升。洗瘡上，日再，瘥。《斗門方》，治漆咬。用韭葉研敷之，《食醫心鏡》同。《千金方》，主大人小兒，風瘙癮疹，心迷悶方。巴豆二兩捶破，以水七升，煮取三升，以帛染拭之。《外台秘要》，塗風疹。取枳實，以醋漬令濕，火炙令熱。適寒溫，用熨上，即消。《斗門方》，治癮疹。楝皮，濃煎，浴之。《梅師方》，治一切疹。以水煮枳殼為煎，塗之。乾即又塗之。又方，以水煮芒硝塗之。又治風癮疹方。以水煮蜂房，取二升，入芒硝，敷上。日五度，即瘥。《聖惠方》，治風瘙癮疹。遍身癢成瘡。用蠶砂一升，水二斗，煮取一斗二升，去滓。溫熱得所，以洗之，宜避風。《千金翼》，療丹癮疹方。酪和鹽熱煮，以摩之手下消。又主大人小兒風疹。茱萸一升，酒五升，煮取一升，帛染拭之。初虞世，治皮膚風熱，遍身生癮疹。牛蒡子，浮萍等分。以薄荷湯調下二錢。日二服。《經驗後方》，治肺毒瘡如大風疾綠雲散。以桑葉好者，淨洗過。熟蒸一宿後，日乾為末，水調二錢匕，服。肘後方，治卒得浸淫瘡轉有汁多起，心早治之，續身周匝則殺人。以雞冠血敷之，瘥。又方，療大人小兒，卒得月蝕方。於月望夕取兔屎，及納蝦蟆腹中，合燒為灰末，以敷瘡上，瘥。《集驗方》，療月蝕瘡。虎頭骨二兩，搗碎，同豬脂一升，熬成膏，黃，取塗瘡上。《聖惠方》，治反花瘡。用馬齒莧一斤，燒作灰細研，豬脂調敷之。又方，治諸瘡肉，如蟻出數寸。用硫黃一兩，細研，肉上薄塗之，即便縮。《鬼遺方》，治一切瘡肉出。以烏梅燒為灰，研末，敷上，惡肉立盡，極妙。《簡要濟眾》方，敷瘡藥。黃藥子四兩為末，以冷水調敷瘡上，乾即旋敷之。《兵部手集》，治服丹石人，有熱瘡，疼不可忍方，用紙環圍腫處，中心填硝石令滿匙，抄水淋之。覺其不熱，疼即止。治頭瘡，及諸熱瘡。先用醋少許，和水淨洗去痂，再用溫水洗乾。百草霜，細研，入膩粉少許，生油調塗，立愈。治惡瘡。唐人記其事云，江左嘗有商人，左膊上有瘡如人面，亦無它苦。商人戲滴酒口中，其面亦赤色，以物食之。亦能食，食多則寬。膊內肉脹起，或不食之。則一臂痺，有善醫者。教其歷試諸藥，金石草木之類。悉試之無苦，至貝母，其瘡乃聚眉閉口，商人喜曰，此藥可治也。因以小筆筒毀其口，灌之，數日成痂，遂愈。然不知何疾也，謹按本經主金瘡，此豈金瘡之類歟。

癩病方。初覺皮膚不仁，或淫淫苦癢，如蟲行，或眼前見物如垂絲，或癮疹赤黑。此即急療。蠻夷酒，佳善。療白癩。苦參五斤，酒三斗，漬，飲勿絕。並取皮根，末，服，效驗。又方，艾千莖，濃煮，以汁漬曲作酒，常飲使醺醺，姚同。姚方，大蝮蛇一枚，切勿令傷，以酒漬之。大者一斗，小者五升。以糠火溫，令下尋取蛇一寸許，以臘月豬膏和，敷瘡，瘥。亦療鼠，諸惡瘡。苦參二斤，露蜂房二兩，曲二斤，水三斗，漬藥二宿，去滓。黍米二升，釀熟，稍飲。日三，一方加皮，更佳。附方《聖惠方》，治大風，癩疾，骨肉疽敗，百節疼酸，眉鬢墮落，身體習習癢痛。以馬先蒿，細銼，炒為末，每空心及晚食前。溫酒調下二錢匕。又方，治大風疾，令眉鬢再生。用側柏葉，九蒸九曝，搗，羅為末，煉蜜和，丸如梧桐子大。日三服，夜一服。熟水下五丸，十丸，百日即生。又方，治大風，頭面髭發脫落。以桑柴灰，熱湯淋取汁洗面，以大豆水，研取漿，解澤灰，味彌佳。次用熟水入綠豆，去皮取淨，不過十度，良。二日一沐頭，一日一洗面。又方，治白癩。用馬鞭草，不限多少，為末，每服食前，用荊芥薄荷湯，調下一錢匕。《食療》，治癩。可取白蜜一斤，生薑二斤，搗取汁。先稱銅鐺，令知斤兩，即下蜜於鐺中，消之。又秤五斤兩，下薑汁於蜜中。微火煎令薑汁盡，秤蜜斤兩。在即休，藥已成矣。患三十年癩者，平旦服棗許大一丸，一日三服。酒飲任下，忌生冷，醋，滑臭物。功用甚多，活人眾矣，不能一一具之。《外台秘要》，治惡風疾。松脂，煉投冷水中二十次，蜜丸服二兩，飢即服之。日三，鼻柱斷離者二。百日瘥。斷鹽及房室抱朴子云。趙瞿病癩，歷年醫，不瘥。家乃糧棄送於山穴中。瞿自怨不幸，悲嘆涕泣。經月，有仙人經穴見之，哀之，具問其詳。瞿知其異人也，叩頭自陳乞命。於是仙人取囊中藥，賜之，教其服，百餘日。瘡愈，顏色悅，肌膚潤，仙人再過視之，瞿謝活命之恩，乞遺其方，仙人曰，此是松脂，彼中極多，汝可煉服之，長服身轉輕力百倍，登危涉險，終日不困。年百歲，齒不墮，發不白，夜臥常見有光，大如鏡。感應神仙傳云，崔言者，職隸左親騎軍。一旦得疾，雙眼昏，咫尺不辨人物，眉發自落，鼻梁崩倒。肌膚有瘡如癬，皆謂惡疾，勢不可救。因為洋州駱谷子，歸寨使遇一道流。自谷中出，不言名姓，授其方曰。皂角刺一二斤，為灰，蒸久晒研為末，食上濃煎大黃湯，調一錢匕。服一旬，鬢發再生，肌膚悅潤，愈，眼目倍常明，得此方後，卻入山不知所之。《朝野僉載》云。商州有人患大風，家人惡之。山中為起茅屋，有烏蛇墜酒罌中。病患不知，飲酒漸瘥，罌底尚有蛇骨。方知其由也，用道謹按李肇國史補云。李舟之弟，患風，或說蛇酒治風。乃求黑蛇，生置瓮中，醞以曲，數日蛇聲不絕。及熟，香氣酷烈，引滿而飲之。斯須，悉化為水，唯毛髮存焉，僉載之說，恐不可輕用。

姚云，凡有腫，皆有相主，患者宜檢本方，多發頭兩邊，累累有核。姚方，鼠腫核，痛未成膿方。以柏葉敷著腫上，熬鹽著葉上，熨令熱氣下，即消。葛氏卒得鼠，有瘰癧未發瘡而速熱者，速療方。搗烏雞足，若車前草，敷之。若已有核，膿血出者。以熱牛屎塗之，日三。又方，取白蘚皮，煮服一升，當吐鼠子。又方，取貓狸一物，料理作羹如食法。空心進之，鼠子死出，又當生吞，其功彌效。又方，取鼠中者一枚，亂髮如雞子大，以三歲臘月豬脂煎之令鼠骨肉及發消盡。半塗之，半酒服，鼠從瘡中出。姚云，秘不傳之法。劉涓子，鼠方。以龜殼，甘草炙，桂心，雄黃，乾薑，狸骨炙，六物分等。搗，下蜜和，納瘡中，無不瘥。先灸作瘡，後與藥，良。又方，柞木皮五升，以酒一斗，合煎，熟出皮。煎汁令得二升，服之盡，有宿肉出，愈。又瘡坐肉膏。楝樹白皮，鼠肉，當歸各二兩，薤白三兩，生地黃五兩，臘月豬脂三升，煎膏成，敷之。孔上令生肉。葛氏，若瘡多而孔小，是蟻方。燒鯉甲，豬膏和，敷。又方，燒蜘蛛二七枚，敷，良。又方。煎桃葉枝作煎，淨洗瘡了，納孔中大驗方。葛氏，若著口裡。東行楝根，細銼水煮，取清汁含之。數吐，勿咽。肉方。槐白皮，搗丸，綿裹，納下部中，敷，效。鼠方。石南，生地黃，雌黃，茯苓，黃連各二兩。為散，敷瘡上，日再。又方，礬石三分燒，斑蝥一分，炙。去頭足，搗下，用醋和，服半匕。須臾，蟲從小便中出，刪繁方。附方肘後方治風。露蜂房一枚，炙令黃赤色，為末。每用一錢，臘月豬脂勻調，敷瘡上。《千金方》，治鼠。以雞子一枚，米下熬半日，取出黃，熬令黑，先拭瘡上汁，令乾，以藥納瘡孔中，三度，即瘥。《千金翼》，治蟻。取鯪鯉甲二七枚，末，豬膏和，敷之。《聖惠方》，治螻蛄。用槲葉，燒灰細研，以泔別浸槲葉。取洗瘡，拭之。納少許灰於瘡中。又方，治一切。煉成松脂，末，填瘡孔令滿，日三四度用之。

葛氏，男子陰卒腫痛方。灸足大趾第二節下橫紋理正中央，五壯，佳。姚云，足大趾本，三壯。又方，桃核中仁，熬，末，酒服如彈丸，姚云，不過三。又方，灶中黃土，末，以雞子黃和，敷之。蛇床子，末，和雞子黃，敷之，亦良。又方，搗蕪菁根，若馬鞭草，敷，並良。姚同。又方，雞翮六枚，燒，並蛇床子，末，分等合服。少隨卵左右，敷卵，佳。姚方，無蛇床子。小兒陰疝，發時腫痛。依仙翁前灸法，隨左右灸，瘥。隨痛如刺方。但服生夜乾汁取下，亦可服丸藥下之。云作走馬湯，亦在尸注中有。陰丸卒縮入腹，急痛欲死，名陰疝。野狼毒四兩，防風二兩，附子三兩，燒。蜜丸服三丸，如桐子大，日夜三度。陰莖中，卒痛不可忍。雄黃，礬石各二兩，甘草一尺，水五升，煮取二升，漬。姚云，療大如斗者。葛氏，男子陰瘡損爛。煮黃柏洗之，又白蜜塗之。又方，黃連，黃柏，分等，末之。煮取肥豬肉汁，漬瘡訖，粉之。姚方蜜煎甘草，末，塗之。比者見有陰頭腫，項下瘡欲斷者，豬肉汁，漬，依姚方即神效。陰蝕欲盡者。蝦蟆，兔屎，分等，末，勃瘡上。陰癢汁出。嚼生大豆黃，塗之，亦療尿灰瘡。姚療陰癢生瘡。嚼胡麻，塗之。葛療陰囊下濕癢，皮剝。烏梅十四枚，錢四十文，三指撮鹽，苦酒一升。於銅器內總漬九日。日洗之，又煮槐皮，若黃柏汁，及香葉汁，並良。療人陰生瘡，膿出臼方。高昌白礬一小兩，搗細，麻仁等分，研，煉豬脂一合於瓷器中。和攪如膏，然後取槐白皮，切作湯，以洗瘡上，拭令乾。即取膏塗上，然後以楸葉貼上，不過三。又陰瘡有二種。一者作臼膿出，曰陰蝕瘡，二者但亦作瘡，名為熱瘡。若是熱，即取黃柏一兩，黃芩一兩，切，作湯洗之。仍取黃連，黃柏，作末，敷之。女子陰瘡。末硫黃，敷上。姚同，又燒杏仁，搗，塗之。又方，末雄黃，礬石，各二分。麝香半分，搗，敷，姚同。若陰中痛。礬石二分熬，大黃一分，甘草半分，末綿裹如棗，以導之，取瘥。若有息肉突出。以苦酒三升，漬烏喙五枚，三日，以洗之。日夜三四度。若苦癢搔之，痛悶。取豬肝炙熱，納陰中，當有蟲著肝。小兒禿方。取白頭翁根，搗，敷一宿，或作瘡，二十日愈。灸頹。但灸其上，又灸莖上，又灸白小腹脈上，及灸腳大趾三中。灸一壯，又灸小指頭，隨頹左右著灸。姚氏方。楊柳枝如足大趾大，長三尺，二十枚。水煮令極熱，以故紙及氈，掩腫處。取熱柳枝，更取拄之，如此取得瘥，止。又卵頹。熟搗桃仁，敷之，亦療婦人陰腫，燥即易之。《短劇》，牡丹散，療頹偏大氣脹方。牡丹，防風，桂心，豉，熬，鐵精，分等。合搗下，服方寸匕。小兒一刀圭，二十日愈。大良，嬰兒以乳汁和，如大豆，與之。不用藥法，療頹必瘥方。令病患自把糯米餅子一枚，並皂莢刺一百個，就百姓間坐社處。先將皂莢刺分合社人。社官，三老已下，各付一針，即出餅子示人。從頭至尾，皆言從社官已下，乞針捶。社人問云，捶何物。病患云，捶人魁。周匝總遍訖，針並插盡。即時餅卻到家，收掌於一處，餅乾，頹不覺，自散，永瘥，極神效。附方《千金方》，有人陰冷，漸漸冷氣入，陰囊腫滿恐死，日夜疼悶不得眠。取生椒擇之，令淨，以布帛囊著丸囊，令濃半寸。須臾熱氣大通，日再易之，取消，瘥。又《外台秘要》方。煮大薊根汁，服之，立瘥。《梅師方》，治卒外腎偏腫疼痛。大黃末，和醋塗之，乾即易之。又方，桂心末，和水調方寸匕，塗之。又方，治卒外腎偏疼。皂莢和皮為末，水調，敷之，良。《初虞世方》，治水偏大，上下不定疼痛。牡蠣不限多少，鹽泥固濟，炭三斤，令火盡，冷取二兩，乾薑一兩，炮石為細末，用冷水調。稀稠得所，塗病處，小便利，即愈。《經驗方》，治丈夫本臟氣傷膀胱連小腸等氣。金鈴子一百個，溫湯浸過，去皮巴豆二百個，捶微破，麩二升。同於銅鍋內炒，金鈴子，赤熟為度，放冷取出，去核為末，每服三錢。非時，熱酒，醋湯調，並得，其麩，巴豆不用也。《外台秘要》，治膀胱氣急宜下氣。蕪荑搗，和食鹽末，二物等分。以綿裹如棗大，納下部，或下水惡汁，並下氣，佳。又治陰下濕。吳茱萸一升，水三升，煮三沸，去滓，洗癢瘥。又治陰頭生瘡。以蜜煎甘草，塗之，瘥。《千金方》，治丈夫陰頭癰，師所不能治。烏賊魚骨末，粉敷之，良。又《千金翼方》。鱉甲一枚，燒令末，以雞子白和，敷之，良。