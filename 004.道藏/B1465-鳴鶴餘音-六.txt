千門萬戶，盡七傾八倒，掘地尋天。真箇玄妙，返作笑胡言。無為大道人行少，向捏怪途中，有萬千傷感。蜣毬卻做靈丹。無奈傷嗟最苦，又不知端的，枉棄了家緣。時間清淨，豈解汞收鉛。心思意想何曾遣，暫合眼、陰魔作睡纏。展轉越思深，返作讎冤。誰信無中生有，有中生無，萬派歸源。

一團春雪，拋在玉爐中煎。炎炎進火不住添。要燒得通紅無焰煙。須管莫虧折，斤兩依然。如此三千。煅煉待不搖不動，方可為禪。全真養命，只在恁麼之間。家園自有甘露泉。要澆灌黃芽長瑞蓮。幽遠待得來，與仙聖齊肩。

曉古通今，明經解義。紛紛說得天花墜。逐朝看畫餅怎充饑，竹影難掃堂前地。寡慾少思，忘言得意。諸家放下難為貴。若離方寸這些兒，踏破鐵鞋無覓處。

依稀曉星明滅。白露點、蒼苔敗葉。故址頹垣，淡煙衰草，漢家宮闕。咸陽陌上行人，依舊名親利切。改換朱顏，消磨今古，隴頭殘月。

悟箇不生不滅。更不許、拈花摘葉。興則高歌，醉眠芳草，夢游仙闕。有時苦勸人人，莫呀我叮嚀切切。走骨行尸，貪財變色，枉消年月。

媚山老，頭白早。人間善惡都曾造。也曾窮，也曾通。窮通得失，渾如一夢中。因窮落得身無辱，因閑落得心無事。莫才高，莫名高。才名高顯，於身展轉勞。知事少，煩惱少。心忘腹熱何時了。眼休抬，口休開。紛紛是非，如何得到來。獨來獨往無伴侶，自斟自酌無榮辱。任人非，任人疑。心閑自有，清風皓月知。

死生於身最大。從來與我為害。饑則求飡，渴而索飲，寒來又尋衣蓋。好難捱。晝夜相隨，殃得我來忒殺。捨了娘生皮袋。分付了、兩家自在。行則穿雲，倦則臥月，游戲太虛無礙。甚輕快。捉住風輪，跨神鱉、徧超法界。

是是非非休辯。好弱到頭自見。莫說他人，休昧自己，暗裹聖賢自見。聽我勸。自古至今，何曾放過一件。好把塵緣拂散。清清淨淨，始終莫變。固帶深根，長生久視，難免韶華易換。氣神鍊。遇箇知音，希夷理、說與一徧。

密密彤雲覆地。蓬蓬然、朔風又起。大塊呼吸，陽凝陰結，徧四野玉花呈瑞。這些意。聖感豐年，顯唐虞、再來治世。敬道尊儒修義。崇三教、共同一體。子孝孫賢，臣忠朝正，上下盡成和氣。寶鼎內。熱炷名香，祝皇王、壽延萬歲。

日向南窗猶睡。疏篁外、柴門從閉。驀有人來，輕輕敲戶，纔是轉身慵起。正濃美。一味黑甜，問人間、甚物堪比。除是沈沈爛醉。忘驚悸、又忘乘墜。乘也不知，墜也不知，齊生死、一同天地。這些意味。悟難知，卻如同啞子做謎。

莫見他人長短。搜己過、不教自亂。舊日心猿，元來意馬，卻喚醒、漸馴羈絆。澄心內觀。鍊就沖和，把凡胎抽換。事到眼前決斷。教神仙、別無手段。地久天長，虛心實腹，善計者、不須籌算。行功滿。跨朵祥雲，去朝元、得居仙館。

百歲韶華如電。空迴首、又來一遍。販骨輸迴，千生萬死，只管改頭換面。要得免。捉住清風，把虛空、打做一片。不誦南華經卷。也不要、葛藤相伴。截斷中流，剔開心眼，射透玉褸金殿。莫迴轉。一志無移，看山頭、明月出現。

道難說。要自悟般般，盡皆明徹。剔透玲瓏，迴光返照，不在拈花摘葉。動生差別。休舉念、強生枝節。本來模樣，清清淨淨，有何言說。須憑志猛烈。仗慧劍落處，斬釘截鐵。擊碎恩山，跳出愛海，打破虛空休歇。氣神歡悅。運九陽、鍊成紅雪。綵霞影裹，捧出一輸皓月。夕陽沉後，隴收殘照，梧鎖寒烟。向南溪獨坐順風眠。聽一派流泉。迢迢永夜，事忘閑性，琴弄無絃。待雲中青烏降祥時，證陸地神仙。

野僧歸後，漁舟纔纜，緑檜生烟。對寒燈瀟灑枕書眠。聽石漱流泉。丹爐火滅，琴房人靜，風官調絃。待孤峰頂上月明時，正一夢游仙。

寂寂寥寥。酒灑瀟瀟。淡生涯、一味逍遙。傍臨谷口，斜枕山腰。有竹籬門，荊掃箒，草團標。寬布麻袍。大緒長絛。拄一條、曲律藤梢。黃精自煮，蒼朮親熬。有瓦湯瓶，砂釜竈，葫蘆瓢。

閬苑瀛洲。金谷重樓。算不如、茅舍清幽。野花綉地，莫也風流。卻也宜春，也宜夏，也宜秋。酒熟堪篘。客至須留。更無榮、無辱無憂。退閑一步，著甚來由。但倦時眠，渴時飲，醉時謳。

短短橫墻。矮矮疏窗。忔僧兒、小小池塘。高低疊障，緑水邊傍。卻有些風，有些月，有些涼。日用家常。木几藤床。據眼前、水色山光。客來無酒，情話何妨。但鈿烹茶，熱烘盞，淺澆湯。

淨掃塵埃。惜取蒼苔。任門前、紅葉鋪階。也堪圖畫，還也奇哉。有數株松，數竿竹，數枝梅。花木栽培。取次教開。明朝事、天自安排。知他富貴，□幾時來。我且優游，且隨分過，且寬懷。

一更裹，擒意馬。猿猴兒，莫顛耍。大悟來，心地覺清涼，管自然都放下。本來面目常瀟灑。真清淨，更幽雅。更減口，頤養氣神全，按四時分造化。

二更裹，夫婦會。和嬰兒、姹女交泰。復宇宙，顛倒任循環，把坎高相匹配。土牛木馬撼山海。隨羊車，運搬載。潑□焰，都輥入泥丸，教鬼神須驚駭。

三更裹，根蒂固。玲瓏現，日端午。要返覆，泥裹倒推車，便即時揚勃土。木金間隔騰烏兔。刀圭至，汞鉛聚。降滿地，白雪注黃芽，看玉華金蓮朵朵。

四更裹，法鼓響。金雞兒，木頭唱。便斡旋，昇降透雙關，早起隨明堂過。虎龍自在通來往，能抽添，運水火。鍊黑赤，爐內輥金丸，進雪白硃砂顆。

五更裹，天欲曉。功圓滿，行都了。便脫殼，來往有無間，□顯出真容貌。古今快樂仙家□，延長生，永無老。降紫詔，傳報玉皇宣，駕祥雲歸蓬島。

一更裹，要精專。安閑靜坐眼看。猿猴耍，莫放顛。先須減睡眠。眠心散，露青天。恆沙功滿大千。工夫要，行功圓。非干是自然。

二更裹，二氣運。鉛消汞焰煎。鉛是汞，汞成鉛。沖和滿洞天。沖和氣，任虛源。九曲明珠串。雙闕透，射碧天，元來是自然。

三更裹，月正圓。笙歌消夜天。金童喜，玉女歡。凡間不一般。長生酒，醉不顛。飲了還少年。曲江上，望懸懸。酤買不用錢。

四更裹，徹玲瓏。玲瓏徹碧天。登彼岸，跨鳳鸞。辛苦三二年。言非大，莫虛傳。傳了無一言。猿是馬，馬是猿。休教付兩邊。

五更裹，畫角喧。驚回清夢游仙。眠是夢，夢是眠。方知心是天。天生地，地生天。一炁合混元。添一歲，減一年，真空不動然。

住在古窖墓。行坐立歌舞。捉住這真空，猛悟。自古及今說龍虎。無一無一箇，人悟。

傳得一口訣。教我去栽接。自從栽接後，全別。玉蘂金花果結子。啞子吃餳蜜，難說。

柔弱好家風。大道不脫空。真箇真箇有，鉛汞。水火既濟上下沖。文武兩交戰，齊功。

真行與真功。刀圭快如風。不遇真師匠，難明。你若做時第一功。渾身百關節，齊通。

俺在炕上坐。唱箇羅哩羅。困來睡一覺，如何。俺把陰陽顛倒過。俺笑俺笑你，空坐。

貧子吃好酒。吃得酩酊休。萬事都不掛，心頭。仁毀任謗落一籌。癡聾暗啞漢，真修。

無為自然道。清淨長芝草。默默相知了，便好。杳杳冥冥閉了竃。工夫片時間，成了。

休執性為真。如何出陽神。十箇九箇守，頑空。若得命基帶了性。白麵做燒餅，有準。

遍地有靈芝。人人都不識。作得業又大，難敵。我今欲待說與你。只恐你不信，談非。

信則你自信。不信你休行。莫待臨渴時，掘井。每日見爾費苦辛。不濟不濟事，休論。

我愛閑居，心鏡常皎潔。境滅情忘，自然無分別。蕾買散長空，露出清霄月。此箇家風，有口難分說。

一更裹，澄心下手端然坐。趕退群魔，隊隊白羊過。剔起心燈，照見元初我。方寸玲瓏，寶珠懸一顆。

二更裹，人靜萬事都無染。一對金蟾，上下來盤旋。嚇退三尸，奔走如雷電。白雪漫漫，降下璚花片。

三更裹，陽生子母朝金闕。海底靈龜，吸盡金烏血。一炁綿綿，三關都透徹。萬道霞光，捧出西江月。

四更裹，無事四邊都寧靜。內放心花，賞玩長春景。戊己門開，有箇真人進。一粒金丹，運上崑崙頂。

五更裹，天明還了修行願。龍虎相交，倒把黃河捲。半空裹雷聲，鬼神難測辯。認得元初，本來真頭面。

齋罷閑行，獨唱無人和。山裹樵夫，也唱哩●羅。上了一箇坡，下了一箇坡。便做高官，也只不如我。

過了一年，又是添一歲。每日隨緣，爭甚閑和氣。可憐韶華，奔走如撚指。莫待臨頭，臘月三十日。

奉勸人人，一一聽分訴。不曉陰陽，怎知修行路。始初下手，鍊就鉛汞體。自有龜蛇，引入曹溪路。

聰明君子，一一聽分訴。甲子天年，看看降真數。跳出凡籠，一箇長生路。免教閻王，鬼使來勾取。

一更裹，端坐慢慢調龍虎。運轉三關，透入泥丸去。龍蟠金鼎，虎這黃庭戶。這些兒工夫，等閑休分付。

二更裹，二點陰陽真炁妙。上下三關，休教差錯了。姹女嬰兒，兩箇都放嬌。金公黃婆，自然匹配了。

三更裹，明月正把乾坤照。嚇得邪魔，千里不見了。退盡陰兵，不用刀圭妙。海底龜蛇，自然相盤繞。

四更裹，無事好把真經看。句句幽玄，說道教修鍊。不用水火，不用柴和炭。鍊就靈丹，萬兩金不換。

五更裹，天曉架上金雞叫。有箇忙兒，拍手呵呵笑。放飽牛兒，快活睡一覺。行滿功成，自有丹書詔。

勸人悟。修行脫兔三塗苦。明放着、跳出門戶。譚馬丘劉，孫王郝太古。法海慈航，寰中普度。

化愚魯。拋離火院夫兒女。憑慧劍、斬斷三塗苦。人我山崩，是非海已枯。舊業消除，新殃不做。

應仙舉。汞鉛黑白希夷路。端的下、苦志工夫。晝夜無眠，粗衣淡飯足。乞化街頭，十方父母。

無憂慮。孤雲野鶴無拘束。草庵內、閑看金書。窗外林泉，限山傍水竹。明月清風，堪為伴侶。

養元初。心猿意馬牢拴住。六賊盡、不曾貪圖。杳杳冥冥，昏昏默默處。湛湛澄澄，性停命住。

認真趣。木金間隔通玄路。軀四象、五行圓聚。炁結神凝，陰陽自返復。遍體薰蒸，周天火足。

破昏衢。地雷震動山頭雨。黃芽長、白雪飛舞。露灑譎漿，瑞草滿園圃。玉藥紛紛，金花綻吐。

境堪圖。翱翔雲水縱橫步。曲江上、飛烏走兔。虎繞龍蟠，坎高相會聚。斡轉天關，運動地軸。

法輪鼓。河車穩穩三十輻。搬日月、輥入金爐。玉鼎烹煎，九陽真火煮。萬道霞光，千重翠霧。

罩明珠。化生養就胎仙舞。真慶會、姹女圓聚。渴飲璚漿，玉琴自然撫。韻定仙音，敲金擊玉。

有中無。無中更有些兒做。有無中裹面搜取。無內藏真，有內卻如無。有無雙忘，還同太虛。

行功足。蓬萊三島群仙聚。瑤池會、聖賢無數。盡是修真，學道列仙侶。侍奉高真，西王聖母。

享天廚，仙衣掛體身輕舉。乘鸞鳳、翫賞清都。寶殿璚樓，金釘滿朱戶。不夜長春，無來無去。觀白鷺，看烏鴉，水底摸魚蝦。鶯穿柳，蝶戀花。景幽雅，若非雲門莫誇。

想林濟，大慈悲，究竟作根基。打一棒，去片皮。好呆癡，痛癢猶然不知。

龜毛拂，兔角錐，蝦蟆撲天飛。泥牛吼，木馬嘶。少人知，俯仰泄漏天機。

麥有麵，粟有米，布袴裹更有腿。山有石，海有水。語真實，洞霞無極立基。

擒意馬，鎖心猿，神氣養交全。非扭捏，合自然。體幽玄，法眼超過大千。

玄妙塞，化城關，一腳蹬翻。花紅處，柳緑間。役遮攔，處處仙佛面顏。

天邊月，月正圓，掘地去尋天。有無有，顛倒顛。妙玄玄，正道須當要口傳。

天邊月，月上絃，卯酉不虛傳。八兩汞，八兩鉛。一觔全，照破了三千及大千。

天邊月，月應弓，真道妙無窮。龍擒虎，虎擒龍。兩相逢，結一朵金花弄風。

天邊月，月正南，前後各三三。離是女，坎是男。妙玄談，不說破，教人家怎參。

天邊月，月應爐，鉛汞鼎中居。金憑火，鍊就珠。一葫蘆，三百八十四銖。

石火光陰，人身不久，算來生死難防。忽生或滅，恰似電爭光。識破形骸假合，尋得箇、出世仙方。思量後，回心向道，要認箇法中王。時時常見面，同行同坐，同飲霞漿。同伴清風明月，同一志、同見天光。同相會，同師訪道，同唱滿庭芳。