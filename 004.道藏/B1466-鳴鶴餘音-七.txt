披雲真人消磨不盡愛山心，夢繞寒林。幾時端的歸巖穴，結蒲團滿地松陰。野鶴共人作伴，山猿與我知音。

一丸妙藥一張琴，萬慮沉沉。回頭冷笑紅塵客，共誰爭買世黃金。不念朱顏暗謝，那知白髮來侵。

北邙山下草莘莘，朽骨縱橫。斷碑顛倒無人識，任黃牛白犢來耕。管甚秦朝將相，那知漢代公卿。

爭如歸去伴雲行，學取長生。清溪道士真吾友，採松花相配芝英。但得壺中日月，不求紙上功名。

征南都護馬如龍，臂托雕弓。金章紫綬歸來晚，被人呼白髮衰翁。過眼一場短夢，轉頭萬事俱空。

急携鴉钁上雲峰，獨倚長松。無窮眼界詩千首，更何人伴我疏慵。夜永三杯濁酒，晚涼一枕清風。

九還七返用工夫，煅煉紅爐。金丹熟也光千丈，彩雲籠一顆玄珠。月裹捉來玉兔，日中喚起金烏。

青童持下紫鸞書，邀入蓬壺。十洲爛賞春難老，醉蟠桃香滿清都。白髮千年返黑，蒼顏曠劫猶朱。

人間富貴總骷髏，水上浮漚。隋唐晉宋齊梁夢，到如今寂寞荒丘。院外黃花翠竹，水邊白烏悲秋。

休休歸去便休休，展放眉頭。白雲深處宜高臥，學山東譚馬丘劉。七朵金蓮秀麗，萬枝玉藥風流。

一條藜杖任蹉跎，布袖長拖。是非名利何曾問，入終南踏遍煙蘿。午飯兩巖翠栢，秋衣一沼青荷。

白雲深處紫芝歌，冷笑呵呵。長安道上縈縈客，謾勞神夢入南柯。雖有雙輪似錦，誰知兩鬢成皤。

北窗風度碧琅牙，午夢驚殘。山泉落石清無價，此樓臺半入雲間。千卷詩書汗漫，一爐香火幽閑。

萬緣除盡覺心安，自返童顏。壺中一點真消息，更何人敢叩玄關。多謝千年老鶴，默傳九轉神丹。

面如生鐵骨如柴，心似寒灰。道情不與人情合，又誰能送往迎來。夜聽泉聲滴瀝，曉看山色崔鬼。

一聲長嘯冷雲堆，老鶴徘徊。清名莫向皇都說，恐妨人高臥天台。準備扁舟短棹，安排竹笠芒鞋。

旋栽瘦竹種高松，伴我疏慵。密陰滿地蒼苔冷，坐來撫三尺焦桐。洞裹翛翛爽氣，林間颯颯清風。

長安冠蓋老英雄，奔走途窮。區區千里紅塵裹，髮如絲有甚成功。爭似道人活計，鍊成九轉丹紅。

秋高親手斲黃精，漸覺身經。十年舊病消磨盡，但逢人莫話長生。多謝騎牛道士，夜來贈我芝英。

學仙須學做天仙。修煉金丹性命全。全，羲皇畫卦先。先天炁，明師的訣傳。

金丹大藥不難求。家家有種自可修。修，休離丹竃頭。無中有，坎高顛倒收。

金丹妙道大神功。降收白虎攝赤龍。龍，烹煎玉鼎中。須臾用，陰陽造化工。

黍珠餌罷罷雍雍。精調火候十月功。功，胎仙靈變通。嬰兒踴，萬真朝絳宮。

慧光明徹本來宗。無邊法界一性通。通，禪心。空不空。如來共，老君儒化同。

修真祖性復全真。自在逍遙物外人。人，無貪無患嗔。長生事，杏花枝上春。

善功八百行三千。四海遨游度有緣。緣，九重丹詔宣。乘鸞鶴，班行列御前。

見聞知覺總休題。悟得真空及第歸。歸，勘破造化機。非難易，永劫天地齊。

天機泄漏勉諸公。不是尋常乾慧通。通，掃除皈正宗。勤修奉，化行仙聖風。

混元珠，無價寶。赤水溪邊收拾了。色渾渾，光皎皎。手中握定，占斷人間俏。

沒機關，沒做作。日月任催催不老。逆行船，翻撥棹。誰知這箇，清淨家風好。

水深清，山色好。天下是非全不到。竹窗幽，茅屋小。箇中真樂，莫向人間道。

竹風輕，花影重。酩酊一甌琴三弄。露玄機，藏妙用。槐壇將相，看破浮生夢。

柳陰邊，松影下。豎起脊梁諸緣罷。鎖心猿，擒意馬。明月清風，共誰說長生話。

漢鍾離，官極品。南柯夢斷拋金印。草鞋輕，藜杖穩。笑携日月，獨步長生境。

呂洞賓，超物外。神光照破三千界。棄功名，同草芥。龜毛拄杖，一擊乾坤碎。

混元初，張果老。白驢踏着虛空倒。紫雲生，紅霧繞。夜來一口，吞卻蓬萊島。

藍釆和，離世俗。手中拍板敲寒玉。擺天關，搖地軸。清風明月，獨唱長生曲。

劉海蟾，燕宰相。夢回看破空花紅爐片雪，打就放。別人間，離海上。黃金像。

廣成子，千二百。崆峒高臥寒雲白。帝王師，天地宅。縱橫自在，物外無名客。

范蠡前，曾佐越。五湖獨泛扁舟月。是非忘，名利絕。一聲短笛，受用蘆花雪。

張子房，扶大漢。功名掉去青山伴。咽龍肝，吞鳳卵。金丹養就，沒底籃兒滿。

圃田公，列禦寇。乘風一撞乾坤透。呼南辰，喚北斗。夢中得鹿，覺後還非有。

朗然子，居洛下。金蟾飛去皮囊化。鬼神驚，天地怕。本來面目，不許丹青畫。

住華山，樂清閑。碧洞茅庵胡亂灣。日高時，造一飡。飽來藜杖，遶頂遙觀看。

誰羨他，做高官。一任穿緋掛緑襴。心無憂，身自安。世間少有，這箇奸俏漢。

世事休，甚清幽。無管無拘林下叟。翠巖前，風月友。狂歌慅舞，爛飲長生酒。

醉時眠，醒扶頭。倒在東西不識羞。亦無春，亦無秋。騰騰兀兀，且樂延年壽。

採藥歸，白雲飛。霧鎖青山仙逕迷。黑猿叫，青烏蹄。仙鶴前舞，引俺歸洞裹。

到洞中，掩柴扉。喚得仙童對着棋。悶來時，飲緑杯。草鞋絆倒，不脫和衣睡。

峭壁峰，甚希奇。檜栢青松四下圍。悄無人，過客稀。寂寥瀟灑，冷淡閑活計。

麵又酸，倉陳米。木椀缺唇破笊籬。又無靈，只有虀。甘心守分，勝如珍羞味。

穿草履，繫麻絛。披片蓑衣掛箇瓢。半如漁，半如樵。髼頭垢面，一任傍人笑。

笑我僑，俺知道。明月清風為故交。外白雲，吹玉簫。這般滋味，世上人難曉。

吾本當初水竹村。甘河鎮上便狂風。七朵金蓮朵朵新。丘劉譚馬郝王孫。

吾本當初馬半州。因與先師說根由。獨坐園墻向內修。功成行滿赴瀛洲。

四大假合本姓譚。前緣相遇棄俗緣。天下雲游不住庵。功成行滿赴仙壇。

萊州武觀是吾鄉。因遇先生號長生。穿街柳巷也無妨。不染塵埃性月朗。

三宣賜紫住天長。便是雲光鐵腳王。因遇先師赴洛陽。功成行滿到仙鄉。

十九拋家棄俗緣。磻溪下志便安然。悟得長春不夜天。大教門開萬古傳。

太古今日說因由。趙州橋下度春秋。唱住橋邊水不流。一葉落時天下秋。

吾本當初本姓孫。馬家門下結婚姻。因為先師點破心。各自分頭覓主人。

一更裹，調神氣。意馬心猿盡拘擊。莫放閑游戲。昏昏默默煉胎息。開卻天門地戶閉。果然通玄理。

二更裹，傳宇宙。一點靈光漸通透。虎龍初交嚴抵備，三尸莫教走。慧劍空中報冤讎。斬卻群魔首。

三更裹，一陽動。金鼎熬煎玉爐烹。煉就真鉛汞。匠手鑿開玉蓮蓬。兩道霞光照崑頂。萬顆珍珠進。

四更裹，雲收徹。海底星龜弄明月。處處瓊花結。火候抽添按時節。子午氤氳降紅屑。猛把天機泄。

五更裹，朦朧定。心養浩月一輪鏡。照破貪嗔病。這回須要鬼神驚。只要真清為真靜。功滿朝上聖。

一更裹，澄心披襟坐。猿馬牢擒鎖。慧劍磨。六賊三尸盡奔波。退群魔。困也和衣臥。醒覺朦朧清風送。悟入桃源洞。閽苑中。閑訪三茅興無窮。透窗風。驚覺游仙夢。

二更裹，白牛溪邊睡。牧童醺醺醉。蓑笠堆。月下方堪把笛吹。樂然歸。歸去華胥國。得到華胥寬懷抱。閑把瑤琴操。聲韻高。火裹烏龜產白鶴。弄雲簫。紫霧紅光照。

三更裹，銀漢星移淡。出戶將身探。月正南。二八嬌娥配童男。煉三三。手把天關撼。五明宮裹元辰聚。七寶山頭去。禱玉虛。元始高懸黍米珠。演金書。國泰民安富。

四更裹，玄圃清風細。來往無凝滯。解垢衣。心月高懸照雲溪。上天梯。獨折蟾宮桂。三界十方惟獨步。認得曹溪路。一物無。真歡真樂飲醍醐。不須沽。高唱無聲曲。

五更裹，架上金雞叫。路上行人俏。方欲曉。沒底籃兒杖頭挑。跨風颼。同赴蓬萊島。此箇家風誰知道。得也無衰老。琅板敲。碧波深處釣鯨鱉。出波濤。採就長生藥。

真汞與真鉛。產在先天與後天。大要知時勤採取，玄玄。得穴何愁不作仙。進火要精專。審究前弦與後弦。屯卦抽添蒙卦止，難傳。毫髮差殊不結丹。

兩手擘鴻濛。慧劍飛來第一峰。外道修羅驚縮項，神通。造化元來在掌中。煅煉玉爐紅。橐籥吹噓藉巽風。十月脫胎吞入腹，坤宮。立見三清太上翁。

溫養象周天。須要微微火力全。愛護嬰兒惟藉母，三年。運用抽添象缺圓。牛斗會河邊。捨取玄珠種玉田。定意如如行火候，精專。剖腹分明說與賢。

生甲更生庚。此是丹頭切要明。藥嫩採來歸土釜，煎烹。文武剛柔次第行。片餉結丹成。沐浴防危更守城。到此不須行火候，持盈。火若加臨必定傾。

木兔與金雞。刑德臨門有偶奇。爐內丹砂宜沐浴，防危。神水溶溶滿玉池。年月日并時。刻裹工夫一例推。著意研窮丹造次，毫釐。十月殷勤自保持。

鼎器法乾坤。上是天元下地元。若也更能顛倒運，交番。闔闢循環在八門。搬運上崑崙。龜與蛇兄自吐吞。百尺竿頭牢把線，掀騰。從此元神命永存。

關鎖自周天。昇降循環三寸田。不在噓呵并數息，天然。九轉無虧火力全。胎息謾流傳。要在陰陽不可偏。呼吸吹噓皆賴巽，風綿。妙在前弦與後弦。

復卦起潛龍。戊己微調未可攻。九二見龍臨卦主，神通。從此爐中次第紅。泰卦卻相逢。猛火燒乾藉巽風。煉就黃芽并白雪，奇功。還返歸坤道始窮。

識得水中金。煅煉烹煎理更深。進退抽犧須九轉，浮沈。溫養潛龍復與臨。妙運自天心。託仗黃婆是丙壬。醞就醍醐山頂降，頻斟。慢撥無絃一曲琴。

長子到西方。少女歸乾變六陽。便好下功修二八，隄防。至九方知道自昌。牛斗共商量。巧奪天工妙莫揚。高坎夫妻交媾後，難忘。始覺壺中日月長。

白雪與黃芽。兩味晶華共一家。摘採辯時衰與旺，堪誇。火候毫釐不可差。頂上結三花。駕動羊車與鹿車。烏兔往來南北面，交加。從此天河穩泛槎。

淨盡露天機。只恐時人自執迷。頷下藏珠當猛取，休遲。道在身中更問誰。塵網急拋離。百歲年華七卡稀。莫待老來鉛汞少，堪悲。業報前途難自欺。

堪嘆群迷，夢空花幾人悟。更假饒錦帳銅山，朱履玉簪，畢竟於身何故。未若紅塵外，幽隱竹籬蓬戶。青松下，一曲高歌，笑傲年華換今古。紫府。春光清，都雅會時，妙有真趣。看自然天樂，星樓月殿，鸞飛鳳舞。白雲深處。壺內神仙景，誰肯少年迴顧。逍遙界，獨我歸來，復入寥陽去。

暮鴻嘹唳，更晚來地籟，陰風齊起。造作嚴凝，同雲黯黯，四海玉龍呈瑞。杜點萬家清景，普綻瓊花鮮麗。最好是，命詩朋，紙帳圍爐沉醉。吟綴。搜佳製，竹外清香，金蕾噴新蘂。似糝銀沙，或為粉蝶，高下亂飛空裹。慶知太平，先兆陰陽和矣。這玄理，遇子猷同賞，江天真味。