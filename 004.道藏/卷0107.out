朕臨御寰區，當明賞罰，刑既加於有罪，道貴洽於無私。將據親疏，宜分皂白，特行寬宥，俾釋憂疑。罪人元行欽孔謙及應犯法人田宅，已從籍沒，其門人使下，任從穩便，不詰罪尤，灼然有才能者，仍許所司錄任。
四夷來王，曆代故事，前後各因強弱，撫制互有典儀。大蕃須示於威容，即於正衙引對。小蕃但推於恩澤，仍於偏殿撫懷。憲府奏論，禮院詳酌，皆徵故實，鹹有明文。正衙威容，未可全廢，內殿恩澤，且可常行。若遇大蕃入朝，即準舊儀，於正殿排比鋪陳立仗，百官排班，於正門引入對見。
會府華資，皇朝寵秩，凡霑新命，各納禮錢。爰自近年，多隳舊制，遂致紀綱之地，遽成廢墜之司。況累條流，就從減省，方當提舉，宜振規繩。但緣其閒翊衛勳庸，藩宣將佐，自軍功而遷陟，示恩澤以獎酬，須議從權，不在其例。其餘自不帶平章事節度使及防禦團練刺史使府副使行軍已下，三司職掌監務官州縣官，凡關此例，並可徵納。其檢校官自員外郎至僕射，祗初轉一任納錢，若不改呼，不在徵納。仍委尚書省部司專切檢舉置曆，逐月具數申中書門下。
責授費州司戶參軍豆盧革、夷州司戶參軍韋說等，自居台輔，累換歲華，負先皇倚注之恩，失大國調燮之理。朕自登宸極，常委鈞衡，略無謙遜之辭，但縱貪饕之意。除官受賄，樹黨徇私，每虧敬於朕前，徒自尊於人上。道路之喧騰不已，諫臣之條疏頗多，罪狀顯彰，典刑斯舉，合從極法，以塞群情。尚緣臨御之初，含宏是務，特軫墜泉之慮，爰施解網之仁，曲示優恩，俯寬後命。革可陵州長流百姓，說可合州長流百姓。仍委逐處長知所在。同州長春宮判官朝請大夫檢校尚書禮部郎中賜紫金魚袋豆盧昇，將仕郎守尚書屯田員外郎崇文館學士賜緋魚袋韋濤等，各因權勢，驟列班行，無才業以可稱，竊寵榮而斯久，比行貶謫，以塞尤違。朕以纂襲之初，含容是務，父既寬於後命，子宜示於特恩，並停見任。
藩鎮幕職，皆有舊規，奏薦官寮，須循前例。苟或隳紊，難止弊訛。承前使府奏請判官，率皆隨府除移停罷，近年流例，有異前規，使府雖已除移，判官原安舊職。起今後，若是朝廷除授者，即不計使府除移，如是使府奏請，即皆隨府移罷。舊例藩侯帶平章事者，所奏請判官，殿中已上許奏緋，中丞已上許奏紫。今不帶平章事亦許同帶平章事例處分，如防禦團練使奏請判官，員外郎已下，不在奏緋之限。其所奏判官州縣官，並須將曆任告身隨奏至京，如未有官，假稱試攝，亦奏狀內分明署出。如藩鎮留後權知軍州事，並不在奏請判官之限。如刺史要奏州縣官，須申本道，請發表章，不得自奏。近日州使奏請從事，本無官緒，妄結虛銜，不計職位高卑，多是請兼朱紫，不惟紊亂，實啟僥求。宜令諸道州府切準敕命處分。
鳳翔節度使李嚴，世聯宗屬，任重蕃宣，慶善有稱，忠勤顯著，既在維城之例，宜新定體之文，是降寵光，以隆惇敘，俾煥成家之美，貴崇猶子之親，宜於本名上加從字。
御史台是本朝執憲之司，乃四海繩違之地，凡居中外，皆待整齊，藩侯尚展於公參，邸吏豈宜於抗禮？遽觀論列，可驗侮輕，但以喪亂滋多，綱紀隳紊，霜威掃地，風憲銷聲。今則景運惟新，皇圖重正，宜加提舉，漸止澆訛。宜令御史台，凡關舊例，並須舉行，稍不稟承，當行朝典。
盧文紀自領憲綱，頗思振舉，備觀條奏，皆葉通規。李琪以內殿起居，不廢辭謝，蓋慮留滯，乃是權宜。盧文紀以正衙序班，恐隳故事，請候次日，亦可允依。所請三銓免朝，事係繁省，選人既少，公務非多，宜且依所奏，鎖銓前五日免朝。將來人數漸多，須容點檢，即許開曹後免朝，永以為例，付所司。
朕中興寶祚，復正皇綱，萬國駢羅，俱在照臨之內；八紘遼敻，鹹居覆載之間。矧彼雲南，素歸正朔，洎平偽蜀，思錫舊恩，於乃眷以雖深，欲霈覃而未暇。百蠻都首領李卑晚、六姓蠻都首領勿鄧標莎等，天資智勇，世稟忠勤，梯航之道路才通，琛贐之貢輸已至，率其種落，竭乃悃誠，備傾向化之心，深獎來庭之意。今則各頒國寵，別進王封，其巂州刺史李及大鬼主離吠等，或遙貢表函，或躬趨朝闕，亦宜特授官資，各遷階秩，勉敦信義，無墜冊書。示爾金石之堅，保我山河之誓。欽承休命，永保厥終。
亂離斯久，法制多隳，不有舉明，從何禁止？而衣服韉馬之流，多逾品式。今後三京及州使職員名目是押衙兵馬使指揮使已上，騎馬得有暖坐；諸都將衙官使下係名籍者，隻得衣紫；皂庶人商旅，隻著白衣。此後不得參雜。兼有富戶，或投名於勢要，以求影庇；或希假於攝貴，以免丁徭。須議條流，以懲逾越。如有此色人，仰所在禁勘，追索文書申奏。當行嚴斷，以肅奸欺。
君使臣以禮，臣事君以忠，禮不可一日不修，忠不可一夕不念。二者全則上下順，一途廢則出入差。須振綱維，以嚴規矩。凡在策名之列，皆知辨色之朝，儻不夙興，是虧匪懈。君上思政，猶自求衣未明；為下服勤，固合假寐待旦。宜令御史台遍示文武兩班，自此每日早赴朝參，職司既得整齊，公事的無壅滯。如或尚茲懈怠，具錄奏聞。
朕以荊門伐叛，方委勳臣，而聞統帥縈切戎機，勤劬王事，致乖攝理，深軫寤懷。輟卿樞近之繁，達我優隆之旨。固於旬朔已就宣和，苟或尚未全平，且要暫還本道，便於將息。亦可允俞，委卿精白，凡事詳酌，審於準節，庶協籌謀，料度攻收，撫綏軍旅，鹹繄明略，更集殊庸。倚注之心，再三在念。
朕昨以妙選師臣，往除凶孽，自長驅於銳旅，將並擊於孤城。已發使臣，疊頒詔諭，料龍韜之此舉，顧蟻垤以即平。今已漸向炎蒸，不可持久，切在訓齊貔虎，速進梯衝。必期此月之中，須殄幹天之逆。貴令戰士，免至疲勞。兼冀生民，早諧蘇息。惟卿忠烈，體朕憂勤，儻能克副於指呼，便見立成其功效。固於酬獎，予無吝焉。
朕以名藩，龍潛舊地，思覃風教，爰議巡遊，今月九日至滎陽，得朱守殷詐奏，本道都指揮使馬彥超等欲謀叛逆，輒使殺害。尋令宣徽使範延光徑往撫諭，自後更無申奏。節度使宋敬殷及使臣十餘，並遭陷沒。至十日探知虜掠近城，居人上城閉門，顯為拒捍。朕親禦六軍，徑臨孤壘，守殷逆黨，敵於鄭門。百姓望風，下城效順。守殷一家，遂自屠戮。尋獲首級，已復城池。且朱守殷久事本朝，繼膺重委，洎朕纘承宗社，前後累降渥恩，統處尹宗，薦居節制，位兼將相，貴極人臣。比謂戮力一心，讚時為國，殊不知潛懷梟性，暗蓄狼心，全無事上之忠，遽恣欺天之意，遂加誣於都校，兼殺戮於近臣，驅脅生靈，拒張車駕，果貽眾怒，誅厥全宗。凶狂之釁自招，悖逆之辜莫逭。一方既靜，萬國永安。凡所聞知，當極慶快。如有諸色人，被朱守殷密行文字，妄有扇搖，蓋慮奸細，黠黷良善，朕皆明察，不汝疵瑕，當各安懷，勿為掛慮。
朕自臨天下，每念民閑，禦一衣思蠶績之勞，對一食想耕耘之苦。而況職官俸祿，師旅資糧，凡所贍供，悉因黔庶。得不救其疾苦，憫彼災傷？徵宿欠，慮流離者不歸；均殘租，恐貧饑者漸困。今春膏雨繼降，農作方興，宜示渥恩，俾蘇疲瘵。天福二年至四年夏秋租稅，一切除放。
太子少保致仕任圜，早推勳舊，曾委重難，既退免於劇權，俾優閑於外地。而乃不遵禮分，潛附守殷，緘題罔避於嫌疑，情旨頗彰於怨望。自收汴壘，備見蹤由，若務含宏，是孤典憲，尚全大體，止罪一身。己令本州私第自盡，其骨肉親情仆使等，並皆放罪。
朕聞後來其蘇，動必從於人欲；天監厥德，靜宜布於國恩。近者優恩，多因州使僥門，淹留敕命，或公然隱匿，全不施行。官吏但言幸浚郊，暫離洛邑，蓋逢歲稔，共樂時康。不謂奸官，遽彰逆狀，為厲之階既甚，覆宗之禍自貽。俾我生靈遘茲紛擾，永言軫惻，無輟寐興。宜覃雨露之恩，式表雲雷之澤。應汴州城內百姓，既經驚劫，須議優饒。宜放二年屋稅，兼公私債負。如是在城回圖錢物，及公私質庫，除點簡見在外，實經兵士散失者，不計年月遠近，並宜蠲放，兼不得輒差配。管內戶有因納稅入州，便值更燮，或散失車牛，其車牛許本主識認。勤王之節，雖出自勳賢，入貢之勞，抑繇於使介。其有諸道進奉使，或已入汴州，陷失土貢，宜與收破，無勞重有貢輸。專人經劫奪者，宜與優給。不軌之徒，已加顯戮，無辜之士，當慰幽冤。馬彥超、宋敬殷等宜與追贈。逆人有子及弟侄者，仰並釋放，一切不問。輦輅之下，奸逆遽興，既難戢於戈鋋，因莫分於玉石。昨王師攻下汴州之時，翦除凶逆之際，恐其士庶，偶隱鋒铓，言念傷殂，良多嗟憫。宜令石敬瑭遍加存問，兼勘在城殺傷人口奏聞，量加給恤。衛主亡軀，摧凶效命。偶徇脅從之勢，終懷忠藎之誠，首議向明，理宜行賞。昨車駕初到城下之時，有將士率先開門，及下城朝見，宜令石敬瑭奏聞，當與甄酬。禁暴戢兵，實由武德安民和眾，乃契天心。車駕自離洛京，戒嚴兵士，不配一物，不役一夫，河流井水，自此外無取。尚恐州縣以迎駕為名，妄有配率，如或察知，必不容恕。布澤之命，必葉於群心；宥過之文，庶臻於至理。應天下諸州府見禁囚徒，除十惡五逆，殺人光火劫盜，合造毒藥，官典犯贓，偽行印信屠牛外，罪無輕重，並宜釋放。瑕疵可滌，既責其自新；稂莠未除，必從於去害。應諸道或有人先偶曾為非，及其背役衙官，懼罪藏隱，宜令隨處長吏，設法招攜，各勒歸家，一切不問。諸色人不得輒有搖動，如或自守狂迷，尚且結集，當令嚴加捕捉，無致遁逃。貴靜封隅，永安黎庶，策名筮仕，誠切於進身；制祿命官，義從於責實。既懲黷貨，宜有代耕。應天下州縣官員逐月俸料，如聞支給多不及時，縱或支遣，皆是爛弱斛斗，既闕供輸，難責廉慎。自此隨處官員所破料錢，宜逐縣人戶，於合送納稅物內計折充支。一則免勞於人戶輸納，一則便於官僚。仍下三司，速與計度。掄選之道，雖在精研，調業之勞，頗聞艱苦。應選人內，有過格年深，無門參選，縱有材器，難遂進趨，宜令三銓磨勘行止，即與今年冬集，判成選人例，量材注官。如或詐稱，不在此限。為政之要，切在無私，聽訟之方，唯期不濫。天下諸州府官員，如有善推疑獄，及曾雪冤濫兼有異政者，當具姓名聞奏，別加甄獎。敬老之規，前王所重，養親之道，為子居先。應有年八十已上，及家長有廢疾者，宜免一丁差役，俾遂奉養。許國之心，忠貞為本，承家之法，孝友為先。應天下有孝子順孫，義夫節婦，兄弟繼世義居者，隨處長吏聞奏，當行旌表。嫌疑之釁，多起於蒼黃；似是之非，率難於明辨。應去年四月一日諸州府軍燮內，有詿誤身沒者，並許子孫禮葬。頃以兩軍對壘，仍廢交鋒，亡歿甚多，暴露不少，宜令滑濮鄆澶衛等州，各據地界內，有暴露骸骨，並與埋瘞，仍差官致祭。其餘諸道州府有暴露者，亦委長吏指揮埋瘞。夫天災流行，時兩愆亢，既關地分，宜減國租。今歲岐華登萊，自夏稍旱，須加軫念，以示優恩。四州所管百姓，令長吏切加安恤。其所旱損田苗，宜令檢行，詣實申奏，與蠲減稅租，仍不得有差徭科配。
於戲，非已責躬，前王之大德；滌瑕蕩穢，往世之深仁。致逆孽之亂常，蓋眇衝之寡德，誠深惕厲，罔敢怠荒。既行逮下之恩，當守不移之信，更在朝廷卿士，藩翰侯王，同堅奉守之心，共致治平之道。宜布遐邇，當體朕懷。
朕聞開國承家，得以制禮作樂，故三皇不相襲，五帝不相沿。隨代創規，於理無爽。矧或情關祖禰，事係烝嚐，將崇追遠之文，以示化民之道。馬縞秉持古學，曆覽群書。援兩漢之舊儀，雖明按據，考百王之立制，未盡變通。且議諡追尊，稱皇與帝，既有增減之字，合陳襃貶之辭。大約二名俱為尊稱，若三皇之代，則不可加帝，五帝之代，亦不可言皇。爰自秦朝，便兼其號。爾後纂業承基之主，握乾應運之君，洎至我唐，不易斯議。至若元元皇帝，事隔千祀，宗追一源，猶顯冊於鴻名，豈須遵於漢典？況朕居九五之位，為億兆之尊，不可總二名於眇躬，惜一字於先代。苟隨執議，何表孝誠？又如堯鹹舜韶，夏鬆殷柏，隨時變禮，厥理斯存。縞則以徵事上言，深觀動靜。朕則以奉先為切，慮致因循，須足一塗，以安四廟。可特委宰臣與百官詳定，集兩班於中書，逐班各陳所見。
陵州合州長流百姓豆盧革、韋說，頃在先朝，擢居重任，欺公害物，黷貨賣官，靜惟肇亂之端，更有難容之事。且夔忠萬三州，地連巴蜀，路扼荊蠻，藉皇都弭難之功，徇逆帥僭求之勢。罔予視聽，率意割移，將千里之土疆，開通狡穴，動兩川之兵賦，禦捍經年。致朕莫遂偃戈，猶煩運策。近者西方鄴雖復要害，高季興尚固窠巢，增吾旰食之憂，職爾朋奸之計。而又自居貶所，繼出流言，苟刑戮之稽時，處忠良於何地？宜令逐處刺史監賜自盡。
本朝列聖及新追四廟諱，近日章奏，偏傍文字，皆闕點畫。凡當出諱，止避正呼，若回避於偏傍，則虧缺於文字。宜從樸素，庶便公私。此後凡廟諱，但避正文，其偏傍文字，不必減少點畫。
德州流人溫韜，生為黔首，起自綠林，依憑中夏干戈，劫盜本朝陵寢。遼州流人段凝，豺狼類性，梟獍為謀，無端而幾害平人，得便而常懷逆節。嵐州司戶陶玘，曾司藩翰，恣黷貨財，自處竄流，彌興怨望。憲州司戶石知訥，比居賓佐，合務參揮，當守殷閉據夷門，發文字扇搖戎帥。原州司馬聶嶼，擢從班列，委出親賢，不守條章，強買店宅，其後細詢行止，頗駭聽聞，喪妻未及於半年，別成婚媾，棄母動逾於千里，不奉晨昏。而皆自抵刑章，各行竄逐，都無省過，但出怨詞。在朕意雖欲含宏，於物論固難容舍，尚全大體，隻罪一身，並令本處賜死。
都尉之子，太尉之孫，能念儒書，備彰家訓，不勞就試，特與成名。宜賜別敕及第，附今年春榜。
凡於祿仕，固有規程，發身必藉於器能，在任須彰於勞考。否臧斯異，黜陟並行。朕自統寰區，務均渥澤，淹滯者皆期振舉，勤恪者亦議旌酬。既開進取之門，遂有躁求之眾。或不守選限，捷路希恩；或才罷官資，奔波取事。侵有數之員闕，屈無媒之選人。以此比方，宜各條理。自今後應前資官有出身及兩除官，並可依常調赴選。兼有莊宗並朕御署，亦可準近敕赴選。其一任除官，未入選緒，若無定制，難以進身。宜約所守官資序高低，許令同有出身人合格年限求官，赴京日仍須本道申送，則與除第二任官，兩除後便準常調選人例。如此，則事有區分，人無奔競。如藉才器，非時昇擢，不在此限。
今年夏苗，委人戶自供手狀，具頃畝多少，仍以五家為保，委無隱漏攢連。手狀送於本州，本州具帳送省，州縣不得差人簡括。如或人戶隱欺，許令保內陳告，其田並令倍徵。
本朝一統之時，除嶺南黔中去京地遠，三年一降選補使號為南選外，其餘諸道及京有司諸色選人，每年動及數千，分在三銓，尚為繁重。近代選人，每年不過數百，何必以一司公事，作三處官方。況有格條，各依資考，兼又明行敕命，務絕阿私。宜新公共之規，俾慎官常之要。其諸道選人，宜令三銓官員，都在省署子細磨勘，無違礙後，即據格同商量注擬，連署申奏，仍不得踵前於私第注官。如此，則人吏易可整齊，公事亦無遲滯。
眇覿前王，德之盛者，或弦弧郯矢，去天下之暴；或手胼足胝，服四載之勤。德普施於民，而民不知其力，蓋為而不有，建之若偷，巍巍聖功，曾無稱號，苟異於是，孰不近名？朕曆數在躬，艱難承統，莫識三皇之道，徒知萬乘之尊。至於翼翼小心，孜孜庶政，推誠待物，損己益人。上帝佑予，於茲三祀，日慎一日，無德可稱。夫五禮交修，四時不忒，振頹綱於會府，致函夏之小康，斯乃公輔庶臣舉職之明效也。七德訓戎，四鄙不聳，執干戈而衛社，撫封域以安民，此又勳臣將校為時而宣力也。至若蟲螟消殄，風雨不愆，歲被豐登，民躋富壽，茲乃乾坤育物，宗社貽庥，敢貪天功，以為己力？而公卿葉議，中外同詞，詣闕拜章，贈予美號，雖為臣之義，將順則然，諒愛君之心，殊不在此。朕顧寡薄，非所宜當，即斷來章，無至固執，所請宜不允。
左散騎常侍集賢殿學士判院事蕭希甫，身處班行，職非警察，輒引凶狂之輩，上陳誣骫之詞，逼近郊禋，扇搖軍眾，李筠既當誅戮，希甫寧免謫遷，可貶嵐州司戶參軍，仍馳驛發遣。
台轄之司，官資並設，左右貂素來相類，左右揆不至相懸，以此比方，豈宜分別。自此宜升尚書右丞官品，與左丞並為正四品。
故天策上將軍守太師尚書令楚國王馬殷，品位俱高，封崇已極，無官可贈，宜賜諡及神道碑文，仍以王禮葬。
要道才行，則千歧共貫；宏綱一舉，則萬目皆張。前王之法制罔殊，百代之科條悉在，無煩改作，各有定規。守度程者，心逸日休；率胸臆者，心勞日拙。天垂萬象，星辰之分野靡差；地載群倫，嶽瀆之方隅不易。儻各司其局，則皆盡其心。且律令格式六典，凡關庶政，互有區分，久不舉行，遂至隳紊。宜準舊制，令百司各於其間，錄出本局公事，巨細一一抄寫，不得漏落纖毫，集成鄭軸，兼粉壁書在公廳。若未有廨署者，其文書委官司主掌，仍每有新授官到，令自寫錄一本披尋。或因顧問之時，應對須知次第，無容曠闕，每在執行。使庶寮則守法奉公，宰臣則提綱振領。必當彝倫攸敘，所謂至道不繁，何必期年，然後報政。宜令御史台遍加告諭催促，限兩月抄錄，及粉壁書寫須畢。其閑或有未可便行，及曾釐革事件，委逐司旋申中書門下，當更參酌，奏覆施行。
久愆時雨，深疚予心，雖遍虔祈，猶未溥足。宜廣推恩之道，更敷恤物之懷。貴獲感通，必彰靈應。宜令諸道州府，各委長吏，親問刑獄，省察冤濫。應見禁囚徒，除死罪外，餘盡及時疏放。除省司主持回圖敗闕軍將，及諸色人等見別指揮三司商量，或有情可矜憫，或非欺罔積年，致有逋懸，各具分析，續行敕命。並公私債負，放至秋熟填納。今年取者，不在此限。
地道安靜，以動為異，前文備載，曆代不無，因有災祥，深加儆戒。朕自登九五，每念生靈，樂聞忠正之言，惡見驕奢之事，歲時豐稔，中外和同。近聞河南數數地動，駭彼群聽，深軫予衷。李祥居諫諍之官，抱讜直之氣，懇裨正道，特上封章，恐朕忘創業艱難之時，有功成矜滿之意，不惟舉職，備見為時。況朕守聽政之勤，如踐祚之始，嚐持翼翼，不忘兢兢。今更體李祥之言，以前代為鑒理不忘亂，安不忘危。臣下須進思盡忠，退思補過，日慎一日，有始有終。如此，則何休祥之不臻？何咎徵之不泯？唯并州之地，乃豐沛之鄉，已命親賢，往分憂寄，必資慎靜，專務輯綏。刑獄之閑，不得令有冤滯。凡關利濟，並許奏聞。事有不便於民，皆須止絕。其北京山川之神，仍宜差官專往祭禱。朝廷靜，可以惠四海；侯伯靜，可以福一方。冀安比屋之人，以鎮興王之地。
周崇呂望，有尚父之榮；漢重蕭何，有不名之禮。錢鏐冠公侯之位，疏吳越之封，宜示異恩，俾當縟禮。其錢鏐宜賜不名。
朕猥以眇躬，纘承丕構，欲華夷之共泰，於刑賞以無私。其有位極人臣，寵逾涯分，擅威權而積惡，詢物議以難容，苟緩刑章，是滋凶慝。安重誨始從幼稚，獲備指揮，既倚注以漸深，亦旌酬而益甚。自朕紹興王業，委掌樞機，官列三公，望崇四輔，謂勤劬之可恃，每率暴以居懷。且孟知祥、董璋，自守藩維，素堅臣節，輒從閒諜，令負憂疑。擢任姻親，往分符竹，潛設猜防之計，擅興割據之言，兩川飲恨以俱深，一旦飛章而頓絕。又錢鏐位冠王公，嚐輸愛戴，朕方禮優元老，恩遇遠人，而重誨采掇瑕疵，遽行止絕。且去年郊天禮畢，率土乂康，重誨既綰國權，復希兵柄，輒出渡淮之語，貴邀統眾之名，事雖不行，謀實可懼。其後終興戈甲，遽討巴邛，將士疲勞，梯船阻絕。又遣專臨寨所，俾料軍儲，瓷威虐以復多，致民兵之共怨。朕尚存大體，特示優恩，爰自禁庭，委之藩翰，方繄共理，旋乃貢章。豈謂別有動搖，潛懷怨望，長子崇緒，親居內職，次子崇讚，顯列朝行，遣彼元隨，偷歸本道。據茲悖逆，須究端繇，勞千里以興師，致四方之駭聽，果明罪釁，難逭誅夷。其安重誨宜削奪自身官爵，仍並男崇讚、崇緒及重誨妻阿張等四人，宜並賜死。
務穡勸耕，前賢之令範；裒多益寡，往聖之格言。比者諸道賦稅，一定數額。廣種不編於帳案，頻通恐撓於鄉村。如聞不逮之家，困於輸納，爰議有餘之戶，共與均攤。貴表一時之恩，不作常年之例。宜委諸道觀察使，於屬縣每村，定有力戶一人充村長，於村人議有力人戶出剩田苗，補下貧不逮頃畝，自肯者即具狀徵收，有詞者即排段檢括，便自今年起為定額。
富民之道，莫尚於務農；力田之資，必先於利器。器苟不利，民何以安？近聞諸道監冶所賣農器，或大小異同，或形狀輕怯，才當墾辟，旋致損傷。近百姓秋稼雖登，時物頗賤，既艱難於買置，遂抵犯於條章。苟利錐刀，擅興爐冶，稍聞彰露須議誅夷。緩之則贍國不充，急之則殘民轉盛。加以巡檢節級，騷擾鄉閭，但益煩苛，殊非通濟。欲使上不奪山川之利，下皆遂畝畝之宜，務在從長，庶能經久。自今後不計農器燒器動使諸物，並許百姓逐便自鑄。諸道監冶，除依常年定數鑄辦供軍熟鐵並器物外，隻管出生鐵。比已前價，各隨逐處見定高低，每斤一例減十文貨賣。雜使熟鐵，亦任百姓自揀。巡檢節級勾當，賣鐵場官並鋪戶等，一切並廢。鄉村百姓，隻於係省秋夏田畝上，每畝納農器錢一錢五分足陌，隨秋夏稅二時送納去。
國祚中興，皇綱再整，合頒公事，遍委群臣。先敕抄錄六典法書，分為二百四十卷，從朝至夕，自夏徂冬，御史台官員等，或同切催驅，或遞專勘讀。校前王之舊制布當代之明規，宜有獎酬以勵勤恪。御史丞劉讚，近別除官，今加階爵，宜從別刺處分。呂琦、姚遐致宜加朝散大夫。李凝吉朝議大夫。馬義朝朝散大夫，仍賜柱國。勳幹遼、李濤並朝散大夫。徐禹卿、張可復、王曉並賜緋魚袋。
文武兩班，每遇入閣賜食，從前御史台官及諸朝官，皆在敷政門外兩廊食，唯北省官於敷政門內別坐，既為隔門，各不相見，致行坐不齊，難於肅整。今後每遇入閣賜食，北省官亦宜令於敷政門外東廊下設席，以北為首，待班齊一時就坐。
朕猥以眇躬，纘承丕構，賴忠良之共理，冀寰宇之永康。矧念元勳，早聯懿戚，永保君臣之分，足論終始之心。卿出應貞期，生符閑氣，洞曉圯橋之兵略，元通渭水之戎韜。重整漢儀，首參大計，再隆周道，迥立殊功，實有令名，載於良史。是膺朝獎，繼領藩宣，外則覃聲教於百蠻，內則效忠勤於雙闕。交修職貢，備竭臣誠，方表率於諸侯，永維持於景運。不謂董璋，夙懷蠆毒，潛貯狼貪，擬吞並於仁封，詐傾輸於直節。密飛章奏，累述事機，或敘卿之短長，或報卿之動靜，無非鬥激，每欲攻侵。朝廷貴要協和，久從隱忍，表文具在，事狀甚明，又知不納其讒邪，乃去反陳於離間。仍於鄰道，頓起釁端，隻憑誑惑之詞，便縱窺覦之暴，既幹紀律，須舉憲章，爰命帥臣，共平寇孽。此際遂委卿兼東川行管供饋應接使，如斯倚注，豈有猜嫌？渥澤方行，使車將發，旋屬道塗之阻塞，復當邊境之沸騰，繇是去意莫通，來音亦絕。偶致關防之多事，久聞分野之延災。蓋以朕至德未孚，純風未洽，每自責躬罪已，敢忘旰食宵衣？況卿動稟箴規，深懷鑒識，從初料其操守，豈敢徇彼狂迷？隻應屢中巧言，偶生疑論，遂且徐觀其向背，終圖自別於妍媸，其閑但務訓兵，止期應敵，遐想勤王之力，詎移許國之心？所以中閒先令進奏官蘇願及進奉軍將杜紹本等相次歸還，式明安慰。朕又知董璋果謀鼠竊，轉恣鴟張，輒侵岷益之崇封，俄越梓潼之末界。茲察詭計，究彼初心，附皮毛唇齒之歡，足明矯妄；竊郡邑金湯之利，可驗包藏。朕乃尋遣近臣，徑齎明詔，示其犄角，表此招懷，仍許優恩，別傳密旨，果聞卿意，備體予懷。即決遠圖，亟回英斷，驅銳旅而既殲寇黨，取危城而方剿渠魁。爰效至忠，克全大節，盡傾衷素，疊貢封章，並袪往日之疑襟，細述此時之戎事。大朝正朔奉之不渝，列鎮規程守之無易。仍厚支其館穀，濟❥過之王人載認恭勤，益明尊獎，尚未舛誤，得以平持。今後協和，自然悠久，魚水之情宛在，山河之任永居。足保勳榮，轉期富貴，至於封賞，固不食言。凡在繁文，更宜宣力，嘉歎之外，注矚斯深。
朕猥以眇躬，纘承丕構，賴忠良之共理，冀寰宇之永康。矧念元勳，早聯懿戚，永保君臣之分，足論終始之心。卿出應貞期，生符閑氣，洞曉圯橋之兵略，元通渭水之戎韜。重整漢儀，首參大計，再隆周道，迥立殊功，實有令名，載於良史。是膺朝獎，繼領藩宣，外則覃聲教於百蠻，內則效忠勤於雙闕。交修職貢，備竭臣誠，方表率於諸侯，永維持於景運。不謂董璋，夙懷蠆毒，潛貯狼貪，擬吞並於仁封，詐傾輸於直節。密飛章奏，累述事機，或敘卿之短長，或報卿之動靜，無非鬥激，每欲攻侵。朝廷貴要協和，久從隱忍，表文具在，事狀甚明，又知不納其讒邪，乃去反陳於離間。仍於鄰道，頓起釁端，隻憑誑惑之詞，便縱窺覦之暴，既幹紀律，須舉憲章，爰命帥臣，共平寇孽。此際遂委卿兼東川行管供饋應接使，如斯倚注，豈有猜嫌？渥澤方行，使車將發，旋屬道塗之阻塞，復當邊境之沸騰，繇是去意莫通，來音亦絕。偶致關防之多事，久聞分野之延災。蓋以朕至德未孚，純風未洽，每自責躬罪已，敢忘旰食宵衣？況卿動稟箴規，深懷鑒識，從初料其操守，豈敢徇彼狂迷？隻應屢中巧言，偶生疑論，遂且徐觀其向背，終圖自別於妍媸，其閑但務訓兵，止期應敵，遐想勤王之力，詎移許國之心？所以中閒先令進奏官蘇願及進奉軍將杜紹本等相次歸還，式明安慰。朕又知董璋果謀鼠竊，轉恣鴟張，輒侵岷益之崇封，俄越梓潼之末界。茲察詭計，究彼初心，附皮毛唇齒之歡，足明矯妄；竊郡邑金湯之利，可驗包藏。朕乃尋遣近臣，徑齎明詔，示其犄角，表此招懷，仍許優恩，別傳密旨，果聞卿意，備體予懷。即決遠圖，亟回英斷，驅銳旅而既殲寇黨，取危城而方剿渠魁。爰效至忠，克全大節，盡傾衷素，疊貢封章，並袪往日之疑襟，細述此時之戎事。大朝正朔奉之不渝，列鎮規程守之無易。仍厚支其館穀，濟❥過之王人載認恭勤，益明尊獎，尚未舛誤，得以平持。今後協和，自然悠久，魚水之情宛在，山河之任永居。足保勳榮，轉期富貴，至於封賞，固不食言。凡在繁文，更宜宣力，嘉歎之外，注矚斯深。
朕猥以眇躬，纘承丕構，賴忠良之共理，冀寰宇之永康。矧念元勳，早聯懿戚，永保君臣之分，足論終始之心。卿出應貞期，生符閑氣，洞曉圯橋之兵略，元通渭水之戎韜。重整漢儀，首參大計，再隆周道，迥立殊功，實有令名，載於良史。是膺朝獎，繼領藩宣，外則覃聲教於百蠻，內則效忠勤於雙闕。交修職貢，備竭臣誠，方表率於諸侯，永維持於景運。不謂董璋，夙懷蠆毒，潛貯狼貪，擬吞並於仁封，詐傾輸於直節。密飛章奏，累述事機，或敘卿之短長，或報卿之動靜，無非鬥激，每欲攻侵。朝廷貴要協和，久從隱忍，表文具在，事狀甚明，又知不納其讒邪，乃去反陳於離間。仍於鄰道，頓起釁端，隻憑誑惑之詞，便縱窺覦之暴，既幹紀律，須舉憲章，爰命帥臣，共平寇孽。此際遂委卿兼東川行管供饋應接使，如斯倚注，豈有猜嫌？渥澤方行，使車將發，旋屬道塗之阻塞，復當邊境之沸騰，繇是去意莫通，來音亦絕。偶致關防之多事，久聞分野之延災。蓋以朕至德未孚，純風未洽，每自責躬罪已，敢忘旰食宵衣？況卿動稟箴規，深懷鑒識，從初料其操守，豈敢徇彼狂迷？隻應屢中巧言，偶生疑論，遂且徐觀其向背，終圖自別於妍媸，其閑但務訓兵，止期應敵，遐想勤王之力，詎移許國之心？所以中閒先令進奏官蘇願及進奉軍將杜紹本等相次歸還，式明安慰。朕又知董璋果謀鼠竊，轉恣鴟張，輒侵岷益之崇封，俄越梓潼之末界。茲察詭計，究彼初心，附皮毛唇齒之歡，足明矯妄；竊郡邑金湯之利，可驗包藏。朕乃尋遣近臣，徑齎明詔，示其犄角，表此招懷，仍許優恩，別傳密旨，果聞卿意，備體予懷。即決遠圖，亟回英斷，驅銳旅而既殲寇黨，取危城而方剿渠魁。爰效至忠，克全大節，盡傾衷素，疊貢封章，並袪往日之疑襟，細述此時之戎事。大朝正朔奉之不渝，列鎮規程守之無易。仍厚支其館穀，濟❥過之王人載認恭勤，益明尊獎，尚未舛誤，得以平持。今後協和，自然悠久，魚水之情宛在，山河之任永居。足保勳榮，轉期富貴，至於封賞，固不食言。凡在繁文，更宜宣力，嘉歎之外，注矚斯深。
