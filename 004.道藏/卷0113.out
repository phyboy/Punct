帝諱從厚，明宗第三子，唐天祐十一年生。長興元年封宋王，四年十王月即位，應順元年四月被廢為鄂王，旋遇害。在位一年，年二十一，晉天福元年追諡曰閔皇帝。
參選之徒，艱辛不一，發身遲滯，到老卑低。宜優未達之倫，顯示惟新之澤。其經學出身，一任兩考，元敕入中下縣令下州錄事參軍，起今後更許入中下縣令中州下州錄事參軍。一任三考者，於人戶多處州縣注擬，如於近敕條內資敘無相當者，即準格循資考入官。其兩任四考者，準三任五考例入官。餘準格條處分，不得起折。
朕猥以衝人，獲膺大寶，賴神祇之讚助，顯天地之休禎。夷夏駿奔，式符於眷命；聲教綿遠，虔荷於炳靈。德薄承祧，憂深馭朽，克奉治平之道，諒繇冥助之功，集是殊祥，敢不寅畏？賴陰陽行運，致時雨以應期，稼穡順成，得歲功而葉望。鹹臻上瑞，普泰兆民。宜令三京諸道州府，界內名山、大川、祠廟有益於民者，以時精虔祭祀，稱朕意焉。
今後藩侯帶同平章事已上薨謝者，並差官撰文宣賜。未帶相印及刺史以令式合立碑者，其文任自制撰，不在奏聞。
刑柄為制禮之先，獄訟乃有國之重。一成共守，四海同文，鹹符欽恤之言，乃致太平之道。以近及遠，列職分司，申明皆有其舊規，決斷各繇其所屬。惟理則罪疑可定，惟正則刑措可期，諒在舉行，方無壅滯。應三京諸道州府係囚，據罪輕重，疾速斷遣。比來停滯，須奏取裁不便區別，故為留滯。今後凡有刑獄，據理斷遣。如有敕推按，理合奏聞，不在此限。
凡在苴麻，並須終制，比有金革，遂有奪情，孝以移忠，藉其陳力。其內諸司使副帶西班正官者，宜候過卒哭，起復授官。不帶正官者及供奉官殿直承旨等，宜過卒哭休日赴職。其有帶東班官者，祗以檢校官充職，服闋日加授前職。
帝諱從珂，本姓王氏，鎮州人，唐光啟元年生，明宗養為己子。長興四年封潞王。應順元年四月，以兵脅廢閔帝，遂自即位。晉高祖入洛，舉族自焚。在位二年，年五十二。
餘叨居塚嫡，謬列盤維，成家於十死九生，立國於千征萬戰。事父母敦於至孝，為臣子敢於盡忠，將期夾輔之勳，以廣文明之祚。一昨先皇晏駕，嗣聖承祧，敢不遵周召以勤王，相成康而在位？社稷既然有奉，人民於是知歸，但固宗祊，敢論季孟？豈意梓宮在阼，靈駕未歸，而朱宏昭、馮贇等，妄興猜忌之心，驟起窺圖之計。喪紀在近，除書遽行，津涯莫知，迫促尤甚。況又不宣麻制，便降使臣，立遣離藩，俾其懼禍，霆電之速，軍民可知。是以聊葺城池，以緩碪機。十鎮驅貔貅而遽至，六師擁組練以齊來，當此阽危，如何旅拒，不謂天道鑒其非罪，人情湣以無辜，燀以攻城自來束手。數鎮憑陵之帥，立自滅亡；九重侍衛之師，翻為心腹。以至抱義者感泣，懷憤者咄嗟，凡百有知，皆悲無罪。今則軍戎大集，園寐將成，群帥獻忠，迫令赴闕。載念遺弓在近，仙駕將歸，既息憂惶，又盈哀慘。今則須將禁旅，入赴山陵，麵朝太后太妃，自訴為臣為子。今月二十七日已次陝州，其在京文武兩班內諸司使務，除朱宏昭、馮贇家族伏法外，凡百士庶，並無憂疑。況禁令嚴明，軍都整肅，必無暴犯，克保平寧。苟渝此言，何以行令。
王者司牧兆民，寵綏四海，爰屬統臨之始，宜布渙汗之恩。仰測天心，俯從人欲。所以春秋冬夏，四時先布於發生；草木禽魚，萬彙乃期於蘇息。伏念大行皇帝承天眷祐，立極艱難，醫予眇躬，嚐佐興運。櫛風沐雨，從湯征而多曆勤劬；匣劍櫜弓，讚周道而克成底定。爾後繼持玉節，獲受桐珪，事君必盡於忠誠，為子益堅於孝道。諒穹蒼之可鑒，冀宗社之永寧。旋屬杞國人憂，荊山鼎就，痛攀髯之靡及，念同軌之將到臻。爰自汧岐，徑朝伊洛，所冀宿參蜃輅，親奉山陵，才覲宮闈，旋承告令。百辟堅陳於勸請，三讓莫諧；六師共切於推崇，群情益固。昔夏啟以謳歌有屬，能承大禹之基；漢文以將相葉心，克嗣高皇之業。顧惟小子，豈逮前王？自纘鴻圖，如登虎尾，惟當慎終若始，居安慮危，保七百載之延昌，致億兆人之開泰。將布改元之令，爰敷在宥之文，宜改應順元年為清泰元年，可大赦天下。四月十六日昧爽已前，內外見係囚徒，據罪已發覺未發覺，已結正未結正，罪無輕重常赦所原者，咸赦除之。應左降官及徒流人與量移，已量移者更與量移，已放歸者量與敘錄。應內外文武臣寮，節鎮州府等使，刺史文武職員將校，並與加恩。應自鳳翔扈駕員寮，凡主兵主事者，各賜功臣名。見在京隨駕，並諸道馬步將士，並與等第優給，並從別敕處分。自二月十四日西來文武參佐，沒於王事者，各與追贈，仍敘錄子孫。隨駕前資文武官寮，並量才任使。鳳翔民李存、劉實，罄出家財，以助軍賞，並與命官。起事之初，鳳翔三城民戶，多遭燒毀，並宜本道檢視，量給瓦木工價，各令修葺。自岐雍華陝已來，王師所經踐履，去道三里內夏稅，並與放免。應三京諸州府長興三年十二月已前欠夏秋殘稅，並與除放。其鳳翔即自長興四年十二月終已前並放。
恭惟先皇帝夷凶靜亂，開國承家，社稷危而再安，乾坤否而復泰，宏宣一德，寵惠兆民，八年之間，家給人足。然而致理之績，雖已播於頌聲；紀事之書，尚未編於史氏。緬惟纘奉之道，良增愧惕之懷，其實錄宜令史館疾速修撰呈進，惟務周詳，勿令闕漏。
應勸進諸選人前京兆府武功令龐濤而下四百九十有四人，方在京都，遘茲際會，既同勸進，宜示獎酬，其前資州縣官及黃衣進選人，近日緣少闕員，難於減選，候合格日各超一資注擬，行事官亦於注擬，時優與處分。長流人已歸本貫，即以赦書節文處分。攝試官推巡令錄，宜並許比三轉出身。判司衙推主簿比明經出身，各守選限。自今年始，合格日與初官，宗子未有出身者與出身，有出身者同選人例處分，給與憑據。
李元龜官處法司，次當候對，以稍愆於時雨，請特降於優恩。初則以貯備謫官亡歿外州，乞容歸葬；次則以亡歿者兒孫絕嗣，請本處瘞埋。宜依所陳，頒告諸道。
樞密使朱宏昭、馮贇，宣徽南院使孟漢瓊，西京留守王思同，前邠州節度使藥彥稠，共相朋煽，妄舉干戈，互興離閒之謀，幾構傾亡之禍，宜行顯戮，以快群情，仍削奪官爵。
請再示賞罰提舉縣令事，百里象雷之地，一同制錦之人，期在養民，豈宜失職？諸州觀察使刺史嚴切提撕，請牢籠俊乂，搜訪賢良。況選部貢闈，每年慎擇，尚慮貞廉之士，愧趨躁競之門。諸道廉使更宜搜訪，請斷無名率配，委三司使省奏舉行。請止急徵暴賦，況秋夏徵科，自有常限，宜令官吏，不得逾違。
吳嶽成德公，昨遇亨期，克申幽讚，宜加王號，以表神功。可進封靈應王，其祠享官屬，仍舊同五嶽，擇日冊命。
在京諸獄及天下州府見係罪人，正當暑毒之時，未免拘囚之苦，誠知負罪，特軫予懷，恐法吏生情，滯於決斷，詔至，所在長吏親自慮問，據輕重疾速斷遣，無令淹滯。
改元重事，告廟常規，凡在班行，宜思策勵。孔知鄴等方當任使，皆合恪恭，豈可居常則各冒寵光，臨事則自圖便穩，苟無懲誡，何肅紀綱？孔知鄴、華光遠並停見任，其告廟官差右武衛將軍高允崇。
義存兩造，善推鞫者故合獎酬；法貴一成，務欽守者豈煩更改？劇可久所陳章奏，備驗忠勤，然於取舍之間，未盡諮詢之理。其軍巡使都虞候，能覆推刑獄，雪活人命，及推按不平，致人負屈者，起今後宜以長興四年五月二十三日敕條施行，合有獎酬，亦等第比附行遣。其故入人罪，律有本條，何煩別定。
長興二年閏五月敕，律令格式六典，凡關庶政，盡有區分，久不舉明，遂致墮落紊。宜令京百司，各於其閒，錄出本司事，裁成卷軸，或粉壁寫在廨署，本司官常宜省覽，以備顧問。自敕下至今累年，如聞諸司，或以無廨宇處，並未書寫施行。宜令御史台差兩巡使分巡百司局以聞，如因事未辦處，與限五日，須抄錄依元敕指揮。其諸道州縣，亦有六典內合行公事條件，抄錄粉壁，官吏常宜觀省。其律令格式事繁，昨以撮成四卷，州縣差人抄錄，以備檢尋。今後宜令御史台，每至正初，具錄前後敕文，告示諸司及州府，永為常式。
朕自中春，釁生家國，長子重吉，遽陷無辜。其供奉官楚祚，乘幼主之猜嫌，徇賊臣之指使，才聞差使，遽自請行，坐情過甚於仇讎，臨法不依於制度，恣加淩辱，隱奪資財，縱便致於族誅，亦未平於深恥。朕再惟大體，不欲極刑，抑沈痛於恩情，示好生於天道，且令遠斥，粗釋幽冤，宜配登州長流百姓，常知所在。其父西京副指揮使處章，放令自便，縱逢恩赦，不在齒錄之限。
朕嚐領藩條，屢親政事，每於求理，務在恤民，況今子育萬方，君臨四海，日慎一日，思漸致於小康；雖休勿休，冀終成於大化，得不察生靈之疾苦，知稼穡之艱難？俾蠲積弊之原，庶廣惟新之澤。省三司使奏，自長興元年至四年十二月已前，諸道及戶部營田逋租三十八萬八千六百七十二端匹束貫斤量，或頻經水旱，或並值轉輸，悉至困窮，蹙成逋欠，加以連年災沴，比戶流亡，殘租空係於簿書，計數莫資於經費。蓋州縣不公之吏，鄉閭無識之夫，乘便欺官，多端隱稅。三司使患其僥幸，便欲推尋。朕閔彼蒸黎，慮成淹滯，示體物憂民之旨，徵滌瑕蕩垢之文。特議含容，且期均濟。應自長興四年已前，三京諸道及營田，委三司使各下諸州府縣，除已納外並放。應有逃戶，除曾經釐革外，所有後來逃移者，委所在觀察司使刺史速下本部，遍令招撫歸業除放。八月後至五年八月，並得歸業，所有房親鄰近，佃射桑田，不得輒有占據。如自越國程，故不收認，其所徵租稅，卻從清泰元年四月後，委三司重行釐革，別議施行。舉賞罰之明條，立徵催之年限，不得更欠租稅，致啟幸門。勉懷成務之勤，以副劇繁之選，有要行事件，三司畫一奏聞。仍報中書門下，不得漏落。
昨以稍愆時雨，慮損嘉禾，朕親赴龍門，遍申祈禱，甘澤尋降，豐稔可期。宜令元差禱雨官，各赴祠宇昭賽。
應徽陵行事官，各無遺闕，已議獎酬，比少闕員，難以減選，遂許合赴集日。各與超資。今又懇有披論，宜特與減一選。其今年合格者，便委南曹磨勘，送銓注擬。來年合選者，勒赴冬集，所司磨勘無遺闕，旋送銓免取文解。其去冬判成未得官者，宜先注擬。應前任正授賓從，亦宜減一年。無年可減，便與擬授。
李德舟顯陳藝術，特貢封章，以霖雨之為災，恐粢盛之不稔，請修祈醮，以示消禳。恭以天地星辰，宗廟社稷，雨師風伯，皆遵祀典，薦告不虧，名山大川，屢行祈禱。今據德舟所陳，據祠禱不該者，所司嚴潔祠祭，以表精虔。
應自鳳翔及沿路迎接隨從到京州縣等官，或昔經患難，罄竭忠勞，或遠奉乘輿，奔馳扈從，既各憑其禦署，遂溥降於優隆，爰示等差，特行釐革。所有自振武西京河中鳳翔已前禦署員寮，或因無員闕，權且補差，或讬彼薦論，偶經任使，不可悉謀援例，便望授官，將堙僥幸之源，須立區別之限。自八月三日後，應所稱禦署官員，除內有處分特行恩澤外，其餘稱禦署，並許逐攝同一任正官，依限期赴選，不得更令進狀，及與施行。
朱宏昭、馮贇、孟漢瓊、康義誠、王思同、藥彥稠等，朕志切行仁，情惟念舊，雖顛覆自貽其伊戚，而湣傷猶軫於予懷，宜降特恩，許其歸葬。其親屬骨肉，及元隨職員並放，逐便所在，不得恐動。
李德舟顯陳藝術，特貢封章，以霖雨之為災，恐粢盛之不稔，請修祈醮，以示消禳。恭以天地星辰，宗廟社稷，雨師風伯，皆遵祀典，薦告不虧，名山大川，屢行祈禱。今據德舟所陳，據祠禱不該者，所司嚴潔祠祭，以表精虔。
李德舟顯陳藝術，特貢封章，以霖雨之為災，恐粢盛之不稔，請修祈醮，以示消禳。恭以天地星辰，宗廟社稷，雨師風伯，皆遵祀典，薦告不虧，名山大川，屢行祈禱。今據德舟所陳，據祠禱不該者，所司嚴潔祠祭，以表精虔。
霖霪稍甚，愆伏為災，朕燭理不明，慮傷和氣。都下諸獄，委御史台差官慮問。西都差留守判官，藩鎮差觀察判官，刺史州委軍事判官，諸縣委令錄，據見係罪人，一一親自錄問。恐奸吏逗留，致其淹抑，及時疏理，如是大獄，即具奏聞。
官吏通衢陳訴，比來時亦有之。若抱屈難伸，或有理未雪，固難抗節，須至望塵。至於方潔之人，猶以為恥。近則無知之輩，遽相仿例，浸以成風，頻至於列肆長街，遮闌宰臣陳訴。及其處理，多礙格式，或敕命已行，確祈追改，亦於赦條之外，妄有披論，不惟紊亂於紀綱，抑亦有同於輕侮。此後州縣官或有所陳，並於中書門下據事理陳訴，如實有屈塞，登時即與勘窮。如是僭越虧公，付銓量與殿選，如不關銓量陳訴者，即下法司推詰。所冀群官奉法，勉令進取以澆訛；萬國來王，復睹朝廷之整肅。
姚顗所奏銓管，實合規程，不唯六典昭彰，抑亦三銓整肅。而長定格是聖朝重定，條件甚精，若令千載以無隳，必使萬方而有則，俾其復舊，深合群情。如聞依循資格，行用年深，事條差舛，必須詳正，方免弊訛。其分銓事宜依循資格，宜令吏部三銓尚書郎南北曹給事中參詳其間條件，如其舛誤，即釐革以聞。
初成園陵，彌軫孝思，遽履節辰，尤增顧復，所奏各儀宜停。
朕君於人上，燭理不明，自冬初迄今，未降密雪，深虞愆伏，災及黎民。宜令宰臣百寮，分詣諸祠壇祈告。
朕猥將寡昧，虔嗣宗祧，草木蟲魚，思宏於覆育；蠻夷戎狄，固切於綏懷。眷彼契丹，孤我恩信，忽驅族類，擾亂邊陲，殺害生靈，窺窬保障，惟貨財是視，殘疾是行，逞虐肆凶，莫甚於此。人神之所共怒，天地之所不容。今則上將臨邊，眾軍大集，克日必成於蕩定，望風已報於奔逃。雖料彼戎夷，他日終期於俎醢；而顧予生聚，此時方抱於瘡痍。或骨肉分離，或邱園荒廢，凝旒載想，過在朕躬，將卻復於阜繁，宜特行於恤隱。應振武新州河東西北邊經蕃戎蹂踐處，百姓兩稅差配今日後並放三年。宜令逐處長吏分明曉諭。其人戶陷蕃者，宜令設法招尋，各令歸復，稱朕意焉。
夫命將所以行兵，聚兵所以遏亂，必在上下有理，進退無違。入則畏法以謹身，出則圖功而效命。畏法必無罪戾，圖功則有寵恩。以此言之，不可不慎。王彥塘方期任使，輒敢恃憑既都將以上言，在軍法而難恕，況屬環衛，並在藩方。上至偏裨，下及行伍，皆是久經訓練，備曉條章。官爵甚高，衣糧極厚，必能共思整戢，自務保全。是宜特舉規程，遍加曉諭，責令遵守，務肅轅營，今後在京及諸道馬步將士，上至都尉，下及長行，並須各據職資，共存禮體，遞相鈐轄，遵稟指揮。如紊亂條章，下不從上，指使前卻，使酒訛言，其長行犯者，委本都副兵馬使已下節級科罰；其副兵馬使節級犯者，委本都頭科罰；其都頭犯者，若無事不出時，錄罪申奏，若出軍指使之時，便委隨處統將科罰。其或所犯人自負罪愆，不伏首領刑責，便即奏聞。如指揮使都頭已下，但務顏情，藏庇凶輩，自招負累，必不恕容。頒下內外諸軍知悉。
列聖陵寢，多在關西，中興已來，未暇修奉。宜令京兆河南鳳翔等府，耀州乾州奉陵諸縣，其陵園有所闕漏，本處量差人工修奉，仍人給日食，祭告下太常宗正寺參詳奏聞。
杜崇龜術精元象，職在禁延，睹苦雨之霖霪，視文星之變異，形於章奏，足驗忠勤，修德省躬，朕誠有愧，見災而懼，安敢忘懷？載閱所陳，深所嘉獎。
程遜等所陳時務，並關王道，兼雜霸圖，益國利民，無所不至，成仁去害，悉在其閒，救時病以良多，比忠言之更切，封駮詔敕，尤可施行，餘據事條下所司。
馬勝所陳，理亦公當，嚴刑去盜，正切救時，付中書門下告諭中外，於極刑之中，不得因緣枉濫，務在懲惡止奸，審詳行遣。
盧文紀早踐班行，迭更顯重，動惟稽古，言必為時。當朕求治之初，首居輔弼之位，能竭事君之節，以申報國之勞，引經義而究其本根，合時事而稱於條貫。請宣學士，兼召諫臣，言陰陽序理之端，人事調和之本，又嚴修祀典，精事神祇。宜令有司，依奏虔潔。所雲進忠良而退不肖，除寇盜而恤惸嫠，雖責在朕躬，亦資於調燮。刑法舒慘，宜令大理寺御史台明慎詳讞，勿至冤誣。選賢退愚，宜令三銓選部精覈慎選，所冀得人。新舊制敕，宜令御史台與三司官員詳擇以聞。
朕聞宮鳴商應，則律呂和，君唱臣隨，則邦家理，興化之本，百代同歸。朕顧惟眇衝，獲奉基構，慮生靈之未泰，憂政教之不明，旰食宵衣，未嘗暫暇。副我焦勞之意，屬於輔相之臣。卿等濟代英才，鎮時碩德，或締構於興王之日，或經綸於纘聖之時，鹽梅之任俱崇，藥石之言並切，請復延英之制，以伸議政之規。而況列聖遺芳，皇朝盛事，載詳徵引，良切嘉歎。恭惟五日起居，先皇垂範俟百寮之俱退，召四輔以獨昇，接以溫顏，詢其理道，計此時作事之意，亦昔日延英之流。朕叨獲嗣承，切思遵守，將成其美，不爽兼行。其五日起居令仍舊，尋常公事亦可便舉奏聞。或事屬機宜，理當密秘，量事緊慢，不限隔日及當日，便可於閤門祗候，具榜子奏聞。請麵敷揚，即當盡屏侍臣，端居便殿，佇聞高議，以慰虛懷。朕或要見卿時，亦令常侍宣召，但能務致理之實，何必拘延英之名，有事足可以討論，有言足可以陳述，宜以沃心為務，勿以逆耳為虞，勉罄謀猷，以裨寡昧。
朕猥將眇質，獲嗣丕圖，暑往寒來，知昊天之罔極；憂深思遠，惟觸地以無容。卿等學究源流，文苞體要，以致財成之美，復陳孝理之規，援引古今，鋪陳茂實，道朕以愛親之禮，勉朕以追遠之文，取則昭成，明徵章敬，仍加美諡，益見忠誠。至於權立宮，頗亦葉於時變，劬勞莫報，長懸陟屺之心；聖善斯崇，且慰循陔之念。謹依典禮，景慕增深。
祠祭國家重事，切在精虔，若不提撕，漸成疏慢。今後監祭使每祭，親視酒饌幣玉，不得令饌料失於蠲潔。如有所聞，罪在監祭使。其壇廟牆屋，勿令疏漏，本司常簡舉修葺以聞。
運當昭泰，時屬樂康，思欲導和氣於雍熙，布休光於幽隱，將期恤物，必軫深仁。今以甫及蕤賓，適茲炎毒，宜茂好生之德，俾敷在宥之文，足以寬肺石之冤辭，葉薰風之解慍，庶遵時令，獲奉天心。宜令御史台河南府運巡道州府，自五月一日已前，見係罪人，常赦不原，及已見情狀之外，悉令疾速斷遣，勿至淹停。
朕聞奇伎淫巧，增費損功，古先哲王，嚐戒其事。朕憲章百代，臨御萬方，以其欲致延鴻，必絕驕奢之漸；將期富庶，須除蠹耗之原。每務實以去華，期化民而成俗。近者諸色進奉寶裝龍鳳雕鏤刺作組織之異，曾經釐革，尚敢逾違，宜在舉行，貴於遵守。今後此色物，諸處不得進奉，所繇司不得輒通。
令錄之任，總六曹之紀轄，係百里之慘舒，惠養吾民，可以親承顧問，內殿辭謝，可如舊制。藩侯郡守薦人，或諳公事，或有裨益，不可全阻。許依天成敕，帶使相藩臣歲薦三人，餘二人，直屬京州群防禦團練一人。諸色官誥舉人春關冬集，綾紙聞喜關宴所賜錢，並仍舊官給，餘從之。
聽政不坐，禮儀而合使先知；牧馬趨朝，道路而宜令有異。況民家占侵於御路，固合條流；牛馬往來於天津，宜須禁止。盧損益深奉職，言切為時，詳五件之封章，俾四方之觀政，除光政門外下馬一件，續有處分。
設官分職，為時主之敷恩；推賢讓能，乃朝廷之盛事。是以詩稱伐木，史載彈冠，俾拔茅連茹之時，見力行修身之道。劉鼎官居雉省，立近龍墀，因貢讜言，請行故事。欲使子皮舉善，終明子產之賢；鮑叔讓能，不掩夷吾之略。兼可以致同心葉力，表後已先人，克揚文子之風，免有展禽之歎。舉實公當，便可施行，情涉阿私，理當比驗。
上書言事，諫署舊規，各有所司，豈宜越局？若思出於位，理或侵官，言匪盡忠，徒欲沽於謇直；詞多率意，實有望於指陳。許遜所上封章，請依近敕，各司其事，允葉舊章。
近日告敕牒，書寫生疏，裝褫鹵莽，未欲便行罰責。今後書禮裝褫，並宜如法。中書舍人辭告，亦可以其人揚曆功效，或訓或獎，並宜允當。又須體認急切，如有宣取，盡時應副，無令稽緩。
偏旁文字，音韻懸殊，止避正呼，不宜全改。楊檀宜賜名光遠，其餘依奏。
安崇讚父，有力皇家，著之青史，雖然得罪於先朝，此日特行於延賞，況頻逢赦宥，可繼烝嚐。亦欲忠義之士，知朕念勳之旨。擢為上佐，爾惟勉旃，特授孟州司馬。
故庶人從榮，獲罪先帝，貽禍厥身，已曆歲時，未營宅兆，雖軫在原之念，宜從有國之規，且令中書門下商量葬禮。
近以內外臣寮，出入迭處，稍均勞逸，免滯轉遷。應兩使判官，畿赤令長，取郎中員外補闕拾遺三丞五博少列官寮選擇擢任，一則俾藩方侯伯，別耀賓階，次則致朝列人臣，備諳時政。今後內有已滿闕月限，外或偶是闕員，宜便依此施行。
凡布化條，惟務均一，苟公平之無爽，即中外以適從。國子監每舉舉人，皆自四方來集，不詢解送，何辨是非？其附監舉人，並依去年八月一日敕，須取本處文解。如不及第者，次年便許監司解送。若初投名，未嘗令本處取解者，初舉落第後，監司勿更收補。其淮南江南黔蜀遠人，即不拘此例。
父有社稷，傳之於子；君有禍難，倚之於親，卿於鄂王，故非疏遠。往歲衛州之事，天下皆知；今朝許王之言，人誰肯信？英賢立事，安肯如斯。
