


（上闕二十六字）層構，奕奕崇基。誕此英賢，是為人秀。薦紳盛族，膏粱華胄。珪璧方溫，芝蘭比茂。七步才速，百家學富。賁制招賢，弓旌訪士。飛纓庠塾，鏘金阜市。折角標奇，重席❥❥王賈齊衡，匡張隸齒。平台騁步，望❥飛英。譽隆徐邈，文高馬卿。從政瑣闥，作範維域。蘭芬鬆茂，玉振金聲。忽歎隙駒，俄悲風燭。未登台❥遂編鬼籙。{蒿死}裏沈珠，佳城瘞玉。四序難追，百身何贖？車轉熊軾，❥列龍旂。徘徊❥衛，蹢躅驂騑。墳❥❥霧，樹曲❥威。銘斯炎琬，播美騰輝。


（上闕二字）茂緒眇眇長瀾。七葉輔漢，五世相韓。績參經啟，業預艱難。代總衡轡，世襲衣冠。山瀆降靈，煙霞誕祉。比德珪璧，齊芳蘭芷。衝鬥浮光，照車蘊美，縱❥❥❥❥❥圖史。運屬交喪，時逢屯剝。爭竊寶符，競窺帝籙。禮廢禋祀，❥毀龜玉。凶甚拔山，暴逾比角。天地初辟，光華方旦。破袁奇策，滅項神算。受脤除殘，執❥❥❥❥❥三傑，績鄰十亂。霧撤雲銷，功成治定。屢典交戟，頻膺寵命。裂壤恩隆，分麾禮盛，儲坊述職，江皋從政。歲月易度，生涯若浮。夕峰隱景，夜壑遷舟。❥❥❥❥❥❥回輈。式鐫翠石，永樹芳猷。



