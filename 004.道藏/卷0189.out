叔夏，宰相安石兄。舉明經，調露時累除太常博士，長安中累擢春官侍郎，轉太常少卿，進銀青光祿大夫，拜國子祭酒，封沛郡公。卒年七十餘，贈兗州都督修文館學士，諡曰文。
《周頌·載芟篇敘》曰：「春藉田而祈社稷也。」《禮記》：「天子為藉千畝，諸侯為藉百畝。」即此緣有藉田，自為立社，王社、侯社，因此有名。卿大夫以下無藉田。所以成群置社。藉田壇祭，止是王社。往者直雲藉田，近日改名先農之祭，不知王社根本。魏世妄設三牢，群說紛紛，乍毀乍立。晉氏徒雲省費，不知仍在藉田。千畝共迷，其日固久不詳經典，致此喧嘩。今者創立社稷，理宜正名典故，請改儀注及式，將先農以為帝社，數纖聽不惑，古義具存。移前代之末學，表當今之準繩，豈不美歟！
謹按經典，無先農之文。《禮記·祭法》云：「王自為立社曰王社。」先儒以為社在藉田。《詩》之《載芟篇》序云：「春藉田而祈社稷是也。」永徽年中，猶名藉田。垂拱已後，刪定改為先農。先農與社，本是一神，頻有改張，以惑人聽。其先農壇請改為帝社壇，以應禮經王社之義。其祭先農既改為帝社壇，仍準令用孟春吉亥祠後土，以勾龍氏配。
《春秋》傳曰：「君以軍行，祓社釁鼓，祝奉以從。」《書》曰：「不用命，戮於社。社之主，蓋用石為之，奉為將行也。」是鄭元以社主用石。崔靈恩《三禮義宗》曰：「社之神用石。以土地所主最為實，故用石也。」又《呂氏春秋》云：「殷人之禮，其社用石。」《後魏書》云：「天平四年四月，太社石主遷於社宮。」是社主用石，古有明說。周禮由主各用所宜之木者，彼謂人間之社，非太社也。
社主制度長短，在禮無文。且天子親征，又載社主。謂之社事，則社之神主，可載而行。今詳議，以為主既可載，明非過重。按《郊特牲》云：「社祭土而主陰氣。」《韓詩外傳》云：「天子大社方五丈，諸侯半之。」蓋以五是土數，故壇方五丈。其社主請準五數長五尺，準陰之二數，方二尺。剡其上以象物生，方其下以象地體。埋其半，以根在土中，而本末均也。則神道設教，法象有憑，其尺請用古尺。
《韓詩外傳》云：「天子太社，廣五尺，各分置四方色訖，上冒以黃土。」說者云：「冒以黃土者，象王者覆被四方。」據此，則合用黃土，遍覆壇上。今檢舊壇之上，亦備方色。
謹按禮：明堂大享，唯祀五方五帝。故《月令·季秋令》云：「是月也大享帝。」則《曲禮》所云：「大享不問卜。」鄭元注云：「謂遍祭五帝於明堂，莫適卜是也。」又按《祭法》云：「祖文王而宗武王。」鄭元注云：「祭五帝、五神於明堂，曰祖宗。」故《孝經》云：「宗祀文王於明堂，以配上帝。」據此諸文，明堂正禮，唯祀五帝，配以宗祖及五帝五官神等，自外餘神，並不合預。
伏惟陛下追遠情深，崇禋誌切，故於明堂享祀，加昊天上帝皇地祇，重之以先後配享。此乃補前王之闕典，宏嚴配之虔誠。往以神都郊壇未建，乃於明堂之下，廣祭眾神，蓋義出權時，非不刊之禮也。謹按《禮》經：「其內官、中官、五嶽、四瀆諸神，並合從祀於二至。」明堂總奠，事乃不經。然則宗祀配天之親，雜與小神同薦，於嚴敬之道，理有不安。望請每歲元日，惟祀天地大神，配以帝後。基五嶽以下，請依禮於冬夏二至，從方丘圓丘，庶不煩黷。
蓋聞香山聳構，如來開說法之堂；雪嶺疏基，菩薩起安居之寺。槧龍宮於月路，架迥舒丹；浮雁塔於雲❥，橫空疊翠。是❥重台累榭，必控圓泉；梵宇祇園，多連山嶽。依而悟道，就以知真。至如四月王宮，六年法樹。尊三乘之軌躅，闡八政之❥❥。得其門者，則害爾天開；迷其路者，則窅然雲合。雖複銀函東度，玉字南翻；象負之所不勝，龍藏之所未盡。莫不絕❥門❥❥❥❥義高❥❥❥揚煙戾止。蔭菩提之巨澤，盡芬子於方城；遊無礙之遐疆，承天衣於磐石。欲明常住，覺體生光。將說真空，❥❥徽❥❥❥❥養之國❥入祗洹之城，遂得夙悟苦空，堅持戒行。去妻子如脫屣，委家馬若遺塵。並托真乘，鹹歸正覺。
側聞造像沙門獲❥❥❥緬鏡成龕。羅漢取雄黃之樹，敢緣斯義。竊景前修，各舍寶財，俱為淨業。靖信士張師曠騎都尉王善義卻行等，敬造❥❥❥❥❥❥置臬撰日開基。擢修榦於鬆巒，采規模於梓匠。梅梁結影，望璿極以通光；芰井披英，泛銀河而蕩色。虯簷霧辟，鳳幌❥❥❥❥❥臨似度金娥之影；霞窗曉徹，疑窺玉女之容。講座眾於燈王，聽筵多於方丈。開寶丞之奧典，闡金字之微言。顯證一❥❥❥❥慧❥❥各解俱會真如。

星光早落，劫燼初開。❥❥❥度，白馬西來。祇洹有廟，波若成台。方逢飛錫，乃遇乘杯。
妙覺是生，真如首出。德侔造化，功苞權實。橫流法雨，高浮慧日。❥❥❥魂，優填喪律。
神工構極，淨域開場。日華蓮井，霞照梅梁。雕楹玉飾，鏤檻金裝。應龍若動，威鳳疑翔。
天孫卻背，星弩前通。❥❥鳧嶧枕奇龜蒙，桐山清露，磬水吟風。高平草綠，大野花紅。
衲衣梵誌，蓮花長者。望月知虛，聞鍾識假。並甘蟬蛻，鹹能喜舍。永留天供，長充鹿野。
梁岑勒峻，燕嶠銘勳。矧伊綺構，闕紀餘芬。才非擲地，念恧臨雲。聲騰永劫，義屬斯文。
璿字休璟，到字行，京兆始平人。少以明經擢第，永徽中解褐吳王府典簽，調授營州戶曹參軍。調露中將兵破突厥奚契丹於獨護山，遷朔州長史。聖曆中破吐蕃於洪源穀，擢右武威金吾二衛大將軍，遷夏官尚書同鳳閣鸞台三品。中宗復位，召拜輔國大將軍同中書門下三品。封酒泉郡公，加特進，拜右僕射，遷中書令，充京師留守，又以官僚之舊封宋國公。景龍二年為太子少師。景雲元年充朔方道行軍大總管致仕。延和元年卒，年八十六，贈荊州大都督，諡曰忠。
臣聞在運其工，用人代之而理；禮行其化，為政資之以和。所謂佐弼萬機，主讚百揆；其康庶績，宏闡大猷。得其理則陰陽以調，失其和則災沴斯作。故舉才而授，帝惟其難；論疲乏於邦，官不必備。苟非其任，自古缺之。
臣樗櫟散材，桑榆暮齒，識非經遠，器不濟時。徒以宿忝周行，曆登朝廡，再睹興運，累辱寵章。執典禁戎，不雪四郊之恥；忝屍端右，更居八座之榮。任重材輕，恩深效淺。空曠職事，僶俛歲時。莫能師長具寮，損益大政。況疲弊已至，年發浸衰，心欲自彊，力終不及。無德而祿，必為小人之患；非材妄居，果致大臣之咎。
頃自中夏，及乎首秋，郡國水災，屢為人害；瀕陽奧壤，流溺邑居。淇上名區，漂壞閭井。又雒水汎溢，決潰隄防，驚惶居人，輒動皇念。將政教之吏，罔副天心；實燮理之才，未知王度。夫水陰氣也，臣實主之。臣忝職右樞，致此陰沴。是不能調理其氣，而乃曠居其官。雖運屬堯年，則無治水之用，位侔殷相，且闕濟川之功。猶負明刑，坐逃皇譴，皇恩不棄，其若天何？昔漢官故事，丞相以天災免職，況竊在聖朝，臣豈敢顏居位？乞解所職，待罪私庭。冀移陰咎之徵，複免夜行之眚。
豐州控河遏賊，實為襟帶。自秦漢以來，列為郡縣，田疇良美，尤宜耕牧。隋季喪亂，不能堅守，乃遷徙百姓，就寧慶二州，致使戎羯交侵，乃以靈夏為邊界。貞觀之末，始募人以實之，西北一隅，方得寧謐。今若廢棄，則河傍之地，複為賊有，靈夏等州，人不安業，非國家之利也。
國家纂宏天統，紹啟王跡。獵英華於百代，漱芳潤於六籍。於是闡睿曆於疇人，鏡元象之冰釋，察運行之盈縮，見分度之損益。五星同舍，狀自葉於連珠；兩曜集晨，候不愆於合璧。是知陰陽卷舒，日月居諸。時會而乍離乍合，順行而匪疾匪徐。徵於顓頊之法，考以軒轅之書。百靈以之肅若，四海由其晏如。
推上元之歲，時和氣茂；惟南至之辰，日月來就。望烏兔之交集，瞻鬥牛而既覯。璧惟圓制，象其圓正之形；玉以貞稱，表此貞明之候。可以襲承天意，可以敬授人時。觀台之瑞斯驗，馮相之言不欺。方見仲尼無得而逾矣，乃知遊夏何足以當之？臨楚山豈和氏而能識？入秦野非相如之見持。
且夫日者尊而有常，月者謙而不雜，每有德而昭感，必效靈而允答。分則列照於三無，聚則和光於六合。徒觀夫炳煥可嘉，毫釐靡差，珥作如虹之氣，波為旁達之華。映彼仙娥，有似夫佩而比德；吐茲王字，更疑乎瑜不掩瑕。然則天垂象兮至明，曆為功兮可久。重之斯實理本，輕之則為亂首。是以堯之分命，典誥高其能然；魯也失官，春秋貶其誠不。吾君之所懲勸，將永代而遵守。顧惟愚懵，竊睹嘉應。鉤深索隱，雖無瞽史之才；頌德歌功，敢借詩人之興。
續晨鳧之足，鑿混沌之竅。百年之疑，一朝頓盡；永遵覺路，長悟迷源。爇煩惱之薪，餐涅槃之飯。請事斯語，以卒餘年。
直心，相州臨漳人，高宗時為周王府長史，擢太常伯，流死嶺南。
釋旨希微，理暢有形之表；元宗罔像，義軼無名之外。括三才而體要，包萬類而窮神。真氣麗關，佇猶龍之西舉；法雲彩野，馴巨象之東歸。玉洞仙經，衝元羽化；金容懿範，演聖龍宮。至道難名，神功不揣，爰自周漢，鹹著丹青，典午當塗，因循不替。是知趨元門者千古，崇釋典者百王。剪發緇裳，忽輕肥之美；變冠黃服，蔑簪紱之榮。莫不誌越寰中，心遊方外。去揖讓之節，就戒律之儀。弛禮樂之規，遊虛白之室。是以如來秘說，絕敬君親。綿古洎今，無朽茲教。教如可廢，法亦可刊。教舍法存，法將安措？
且甲士不拜，豈伍卒之自尊？天顏咫尺，非一介之雲貴，並以銜威稟命，所以禮棄謙恭。況乎延思煙霞，解塵俗於羈網。警情法界，釋怨會於樊籠？而使降出俗之容，展入家之禮，考古恐乖通理，論今懼爽彝章。議逮芻微，敢申管見？瞻對疏謬，悚懼交懷，謹議。
論曰：元教廢興，理鍾斯運；而盛衰之寄，抑亦人謀。皇上禦辯乘時，允膺付托，所以降非常之詔，勵釋侶於明時者也。《春秋》傳曰：「君所謂可，而有否焉；臣獻其否，以成其可。君所謂否，而有可焉；臣獻其可，以去其否。」餘聞其語矣。今見其人焉。觀秀上肆力釋君，昌言帝闕，詞誌款款。勤則勤矣。而宣公之啟狀，詳切該博，吾無間然。方今以大法為已任，思正其傾危，能負重道遠者，此其人也歟？仲尼云：「顛而不扶，危而不持，則將焉用彼相矣？」若此真可謂至覺元首，良哉股肱！中台周府等議，雖文質有乖，而鹹得事要。然樞紐經典，疇谘故實。理例鋒穎，詞韻膏腴，則司戎之稱鴻筆麗藻矣。若標以顯議，約以正詞，其文辯潔，其事明覈，則左驍衛舉其綱領矣。將來達鑒，斯焉取斯？
若夫永者，五行之秀氣，二儀之純精。津液流形，體分三品之別；剛柔為用，功標百煉之奇。故能匿銳燕圖，白霓翹而貫日；潛芒豐匣，紫靄發而衝星。在物之靈，莫斯為最。雖表名於兌域，實取效於離方。是以上古聖人，曆嚐諸味，甘而無毒，可以養神。遂變柔成剛，從粗入妙。或作規而寫圓璧，或為矩而象方諸。鑒同明月之輝，藏於習坎之地。金水相合，自表生成之數；元台吸引，用召太陽之精。因其自然而生，故即體之名為汞。
麥合姿於酉德，為酒熱而且宣；棗成氣於震宮，為藥溫而又潤。以斯相和，合而服之，再餌晨晡，一無所忌。可以堅實骨髓，羸體變而成剛；可以悅澤肌膚，衰容返而為少。至於男女之道，房室之間，姬媵數百，取禦之儀，俄頃亦具。辟鬼除邪，蠲屙去疾。風勞虛悸之輩，攣躄疽癩之徒，餌一劑而便瘳，匝三周而並愈。複本質於平素，如舊姿而有佳。倚震柱而不驚，當離牖而寧懼？若能依八節，順四時，采百物之初生，合眾藥而為長，或乾或濕，為散為丸，適寒暑以調和，隨道引而消息。一服之後，萬事都捐，心若死灰，形同槁木，滓穢日去，清虛日來，通幽洞冥，驅神役鬼。純漿不覺其濁，絕糧不覺其饑。腸漸化而為筋，髓漸化而為骨。體生羽翼，身若虛空。駕鶴乘龍，將煙霞而回騖；長生久視，與穹壤而相侔，斯則天仙之上品也。
若也不救物表，取足人間，初服之日，閉情無逸。一二三年，微用節宣；八九十歲，方始任使。耳目惟有聰察，神彩彌加精明。顏與日而俱新，智將年而共遠。力則拔山扛鼎，倒曳九牛；誦則一日萬言，五行俱下。蠲塗靡乏，任意所為。偃仰六合之中，高視數百年外。雖未能觀東海以成桑田，詣西母而摘桃實，抑亦優遊自在，其地仙之亞歟？語曰：上藥養命，中藥養性，下藥去病。總三者以為言，惟此可以備矣。豈與夫種石齊偶，功效相侔，膚體才未充虛，發徹已通中外，可得同年而語哉？
但代人迷於攝養，自致危脆，苟徇目前，不圖久遠，以為壽有定極，非關藥餌。所資自然者，飲鴆羽寧得斯須？吞鳥喙行為邱死。既能促之使短，豈不能延之使長？信彼而不信此，斯為惑也，不亦愚乎？且食鐵之獸，得其粗獷，猶能猛健，有異毛族，況人為之？取其精粹，取其輕清，而無殊特之姿，不獲延長之壽，未之有也。餘以汞丹之妙，功用無比，故申述舊方，更為新題，庶有識君子，知此評之不虛也。其有餘小功能，並合和節度，隨時附出，並論之於後。
敬宗位以才昇，曆居清級。然棄長子於荒徼，嫁少女於夷落。聞詩學禮，事絕於家庭；納采問名，惟聞於黷貨。白珪斯玷，有累清塵。易名之典，須憑實行。案諡法，名與實爽曰繆，請諡為繆。
