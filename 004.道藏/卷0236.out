嗣立字延構，贈秘書監承慶異母弟。第進士，累補雙流令，累官鳳閣侍郎同鳳閣鸞台平章事。會李嶠、唐休璟請簡台閣，分典大州，迺以嗣立帶本官檢校汴州刺史。景龍三年轉兵部尚書同中書門下三品。嗣立與韋庶人宗屬疏遠，特詔編入屬籍，封逍遙公。睿宗立，拜中書令。開元初為太子賓客，坐宗楚客等削遺制事不能執正貶岳州別駕，再徙陳州刺史。七年卒，年六十六，贈兵部尚書，諡曰孝。
臣竊嚐聞之：在堯、舜之日，畫其衣冠；當文、景之時，歲致刑措：曆茲千載，以為美談。臣伏惟陛下濬哲欽明，窮神知化，自軒、昊以降，莫之與京，獨有往之論法，或未盡善，皆由主司奸凶，惑亂視聽。尋而陛下聖察，具詳之矣，然竟未能明其本源，察其前事，令天下萬姓識陛下本心，尚使四海多銜冤之人，九泉有抱痛之鬼。臣誠愚昧不識大綱，請為陛下始末而言其事。揚豫之後，刑獄漸興，用法之伍，務於窮竟，連坐相牽，數年不絕。遂使巨奸大猾。伺隙乘間，內包豺狼之心，外示鷹鸇之跡。陰圖潛結，共相影會，構似是之言，成不赦之罪，皆深為巧詆，恣行楚毒。人不勝痛，便乞自誣，公卿士庶，連頸受戮，道路藉藉，雖知非辜，而鍛練已成，辯占皆合。縱皋陶為理，於公定刑，則謂汙宮毀柩，猶未塞責。雖陛下仁慈哀念，恤獄緩死，及覽辭狀，便已周密，皆謂勘鞫得情，是其實犯，雖欲寬舍，其如法何？於是小迺身誅，大則族滅，相緣共坐者，不可勝言。此豈宿構讎嫌，將申報複？皆圖苟成功效，自求官賞。當時稱傳，謂為羅織，其中陷刑得罪者，雖有敏識通才，被告言者，便遭枉抑，心徒痛共冤酷，口莫能以自明。或受誅夷，或遭殛竄，並甘心引分，赴之如歸。故知弄法侮文，傷人實甚。
賴陛下特回聖察，昭然詳究，周興、邱勣之類，宏義、俊臣之徒，皆相次伏誅。事暴遐邇，而朝野慶泰，若再睹陽和。且如仁傑、元忠，俱罹枉陷，被勘鞫之際，亦皆已自誣。向非陛下至明，垂心省察，則菹醢之戮，已及共身，欲望輸忠聖代，安可複得？陛下擢而外之，各為良輔，國之棟幹，稱此二人。何迺前非而後是哉？誠由枉陷與甄明耳。臣但恐往之得罪者多，並皆此流，則向時之冤者，其數甚眾。昔殺一孝婦，尚或降災，而濫者蓋多，寧無怨氣？怨氣上達，則水旱所興，欲望歲登，不可得也。陛下儻宏天地之大德，施雷雨之深仁，歸罪於削刻之徒，降恩於枉濫之伍。自垂拱已來，大辟罪已下，常赦所不原者，罪無輕重，一皆原洗，被以昭蘇。伏法之輩，追還官爵；緣累之徒，普沾恩造。如此，則天下皆知比所陷罪，元非陛下之意，鹹是虐吏之辜。幽明歡欣，則感通和氣；和氣下降，則風雨以時；風雨以時，則五穀豐稔；歲既稔矣，人亦安矣，太平之美，亦何遠哉！伏願陛下深察。
臣伏聞古先哲王立學官，所以掌教國子以六德、六行、六藝，三教備而人道畢矣。《禮記》曰：「化民成俗，必由學乎！」學之於人，其用蓋博。故立太學以教於國，設小學以化於邑，王之諸子，卿大夫士之子，及國之俊選皆造焉。八歲入小學，十五入大學春秋教以《禮》、《樂》，冬夏教以《詩》、《書》，是以教洽而化流，行成而不悖。故自天子至於庶人，未有不須學而成者也。國家自永淳已來，二十餘載，國學廢散，胄子衰缺，時輕儒學之官，莫存章句之選。貴門後進，競以僥幸昇班；寒族常流，複因陵替弛業。考試之際，秀茂登，驅之臨人，何以從政？又垂拱之後，文明在辰，盛典鴻休，日書月至，因籍際會，入仕尤多。加以讒邪凶黨來俊臣之屬，妄執威權，恣行枉陷。正直之伍，死亡為憂，道路以目，人無固誌，有執不撓之懷，徇至公之節，偷安苟免，聊以卒歲。遂使綱領水振，請托公行，選舉之曹，彌長逾濫。隨班少經術之士。攝職多庸瑣之才，徒以猛暴相誇，能清惠自勖，使海內黔首，騷然不安。賴陛下憂勞，頻有處分，然革弊斯近，此風尚餘，州縣官寮，貪鄙未息。而望事必循理，俗致康寧，求之於今，不可得也。
陛下誠能下明制，發德音，廣開庠序，大敦學校，三館生徒，即令追集。王公已下子弟，不容別求仕進，皆入國學，服膺訓典。崇飾館廟，尊尚儒師，盛陳奠菜之儀，宏敷講說之會。使士庶觀聽，有所發揚，宏弊道德，於是乎在，則四海之內，靡然向風延頸舉足，鹹知所向。然後審持衡鏡，妙擇良能，以之臨人，寄之調俗，則官無侵暴之政，人有安樂之心。居人則相與樂業，百姓則皆戀桑梓，豈複憂其逃散而貧窶哉？今天下戶口，亡逃過半，租調減耗，國用不足，理人之急，尤切於茲。故知務學之源，豈惟潤身進德而已，將以安人利國，安可不務之哉？
臣聞設官分職，量才擇吏，此本於理人而務安之也。故《書》曰：「在知人，在安民。知人則哲，能官人安民則惠，黎懷之。能哲而惠，何憂乎兜？何畏乎有苗者也？」是明官得其人，而天下自理矣。古者取人，必先采鄉曲之譽，然後辟於州郡；州郡有聲，然後辟於五府；才著五府，然後昇之天朝。此則用一人所擇者甚悉，擢一士所曆者甚深。孔子曰：「譬有美錦，不可數纖學制。」此明用人不可不審擇也。用得其才則理，非其才則亂，理亂所係，焉可不深擇之哉！今之取人，有異此道，多未甚試效，即頓至遷擢。夫趨競者人之常情，僥幸者人之所趣，而今務進不避，僥幸者接踵比肩，布於文武之列。有文者用理內外，則有回邪贓汙上下敗亂之憂；有武者用將軍戎，則有庸懦怯弱師旅喪亡之患。補授無限，員闕不供，遂至員外置官，數倍正闕。曹署典吏，困於祇承，府庫倉儲，竭於資奉。國家大事，豈甚於此？
古者懸爵待士，惟有才者得之，若任以無才，則有才之路塞，賢人君子，所以遁跡銷聲，常懷歎恨者也。且賢人君子，守於正直之道，遠於僥幸之門。若僥幸開，則賢者不可複出矣；賢者遂退，若欲求人安俗化，複不可得也；人若不安，國將危矣，陛下安可不深慮乎？又刺史、縣令，理人之首，近年已來，不存簡擇。京官有犯及聲望下者，方遣牧州；吏部選人暮年無手筆者，方擬縣令。此風久扇，上下同知，將此理人，何以率化？今歲非豐稔，戶口流亡，國用空虛，租調減削，陛下不以此留念，將保以理國乎？臣望下明制，具論前事，使有司改換簡擇，天下刺史、縣令，皆取才能有稱望者充。自今以往，應有遷除諸曹侍郎、兩省、兩台，及五品已上清望官，先於刺史內取；刺史無人，然後餘官中求；其禦史、員外郎等請清要六品已上官，先於縣令中取：制中明言如是，則人爭就刺史、縣令矣。得令天下大理，萬姓欣然，豈非太平樂事哉？唯陛下詳擇。
臣聞國無九年之儲家無三年之蓄，家非其家，國非其國也。故知立國立家，皆資於儲蓄矣。夫水旱之災，關之陰陽運數，非人智力所能及也。堯遭大水，湯遭大旱，則知仁聖之君，亦所不免。當此時，百姓不至於困弊者，有積也。今陛下倉庫之內，比稍空竭，尋常用度，不支一年。倘有水旱，人須賑給，徵發時動，兵要資裝，則將何以備之？其緣倉庫不實，妨於政化者，觸類而是。臣竊見比者營造寺觀，其數極多，皆務取宏博，競崇瑰麗。大則費耗百十萬，小則尚用三五萬餘，略計都用資財，動至千萬已上。轉運木石，人牛不停，廢人功，害農務，事既非急，時多怨谘。故《書》曰：「不作無益害有益，功迺成；不貴異物賤用物，民迺足。」誠哉此言，非虛設也。且元旨秘妙，歸於空寂。苟非修心定慧，諸法皆涉有為。至如土木雕刻等功，唯是殫竭人力，但學相誇壯麗，豈關降伏身心？且凡所興工，皆須掘鑿，蟄蟲在土，種類實多，每日殺傷，動盈萬計，連年如此，損害可知。聖人慈悲為心，豈有須行此事？不然之理，皎在目前。世俗眾僧，未通其旨，不慮府庫空竭，不思聖人憂勞，謂廣樹福田，即是增修法教。儻水旱為災，人至饑餒，夷狄作梗，兵無資糧，陛下雖有龍象如雲，伽藍概日，豈能裨萬分之一，救元元之苦哉？於道法既有乖，在生人極為損，陛下豈可不深思之？
臣竊見食封之家，其數甚眾，昨略問戶部，雲用六十餘萬丁。一丁兩匹，即是一百二十萬已上匹。臣頃在太府，知每年庸調絹數，多不過百萬，少則七八十萬已來，比諸封家所入全少。倘有蟲霜旱潦，曾不半在，國家支供，何以取給？臣聞自古封茅土、裂山河，皆須業著經綸，功申草昧，然後配宗廟之享，承帶礪之恩。皇運之初，功臣共定天下，當時食封，才祇三二十家。今以尋常特恩，遂至百家已上，國家租賦，大半私門。私門則資用有餘，國家則支計不足，有餘則或致奢僭，不足則坐致憂危，制國之方，豈謂為得？封戶之物，諸家自徵，或是官典，或是奴仆，多挾勢逞威，陵突州縣。凡是封戶，不勝侵漁，或輸物多索裹頭，或相知要取中物，百姓怨歎，遠近共知。複有因將貨易，轉更生釁，微打紛紛，曾不寧息，貧乏百姓，何以克堪？若必限丁物送太府，封家但於左藏請受，不得輒自徵催，則必免侵漁，人冀蘇息。
晞，贈岷州都督謩曾孫。永隆元年進士，官工部侍郎，襲封郕國公。




夫以陰魄陽魂，如風似燭，歎浮泡之易盡，❥❥❥之難❥。預啟津梁，不憂生滅，高托蓮花之上，遙歸柰苑之中：美矣哉！不可得而言也。況乎雞鳴遠係，郎署遙基，門德早通，時英不絕。曾祖諱忠，祖諱推父。瓊琳玉{艸棄}，俱抽撲漢之陰；驥子龍文，並[A15D]追風之影。父諱敬，夫人沈氏。或碎珠驪頷，貽誡將來；或斷織蛟梭，遐吞故事：既侵蒲柳，早歸松柏。孤子善廓等，哀纏露蓼，痛軫風林，追念二親，願從三寶。所冀先靈納祐，遊定水之津梁；後嗣承恩，入慈門之戶牖。以大周萬歲通天二年歲次景申肆月景寅朔拾肆日己卯，遂造浮圖一所，石像❥區。爾其元石疊重，雜煙雲之氣色；紫金圓滿，含日月之光輝。對喬木之隱天，即為龍樹；俯通波之括地，聊當猴池。雖則事畢功成，然恐山移海變，須垂不朽，敢作銘云：
前代後代，非一代兮；前身後身，非一身兮。精進禮拜，得超界兮；歸依念因，能出塵兮。回向功德生淨域，心緒清勤離苦津。長遊滿月之地，永挹飛天之人。
原夫大德曰生，體二儀而合道；至德曰孝，備百行以成功。故跡發曆山，媯泉標其茂實；業❥泗水，闕里播其嘉名。❥❥承聞偉行於聘楚；躍魚繼美，兆峻節於臨沂。斯蓋丈夫餘事，自淩軼於前古；未有婦人蹤跡，獨❥英於當今。屬茹蓼銜哀，餐荼側息，虞風難靜，傷屺岵之無依；滕日易沈，懼陵穀之將改。而複翹襟淨域，銳想福林，瞻鷲山而仰止，顧龍池而利涉，誕敷聖教，其在茲乎！
青州壽光縣寧義寺經藏者，有唐至孝此寺比邱奉孝之所立也。法師俗姓任氏，樂安苗裔。壽光舊隸樂安郡，郡廢縣名猶存，法師即樂安壽光人也。昔祚啟升陑，匡殷隆其左相；源分命薛，朝魯讓其宗盟。開國惟敖，肅丹毫於禦殿；承家曰隗，敞黃第於司空。翼翼昭先，標魏朝之淑慎；昂昂元裔，掌晉代之銓衡。迄乎江左，大小雙名，既淩南而守郡，亦翔西而尹京。莫不蘭芬桂馘，玉潤金貞，用能駿發緒餘，丕膺複始。《書》雲「克諧以孝」，《易》雲「不事王侯」，總二美在躬，萃一門而高視者，其惟吾宗違人乎！法師父惻，昔在隋季，遭家不造。周烏爰止，則白騎彌山；秦鹿尚驚，則黃巾蔽野。將恐將懼，泛蓱水而無歸；自西自東，寓蓬阡而靡托：與弟軌安乎膝下，就養無方。勁筍含青，已抽冬暖；崇蘭孕紫，將被春除。及國步初康，言旋舊裏，樂簞瓢而日用，肆耕鑿而年徂。貞觀初，太夫人奄隨風過，❥榆❥❥斷機之訓以乖；淚柏全枯，倚廬之望奚設？至若去瑟送終之禮，承衾追遠之情，則通人故屯田郎中京兆韋山甫制其碑。從伯左右武衛長史處權為之頌，清芬懿跡，可得而詳也。
法師稟訓母儀，承規女憲，旌淩霜之苦行，表犯雪之貞心。鬆操不虧，冒歲寒而轉勁；蕙苗自遠，乘獻春而逾馥。年十九出家，於是練識歸真，儲精詣道。赴三歸之勝轍，泳波若津；排六趣之迷途，踐菩提境。釋鉛粉，禦緇衣，不以婉淑擾其懷，唯以貞靜凝其慮。龍朔之歲，丁乎內憂，無幾，父又遷化。號天靡，擗地何追？水漿絕於口者，遽經七日；負土而成墳者，奄至三年。爰舍伽藍，結廬垗域，青烏啟隧，環削杖而輸哀；白鶴疏塋，撫惡笄而瀝欷。鄰裏潸而罷相，市壥黯以同悲。服屏繒綺，味資蔬菽，日居月諸，迄今廿有七年矣。前後州將皇叔祖贈司徒虢<疒土>王鳳、司空舒王無名，明德茂親，建作牧；武陵公北平陽文瓘，通儒碩學，海內具瞻：並歲時致問，親詣其所。先是父於墓左別建精舍，筆精墨妙，廣事招延，寫《一切經》。厥功垂畢，法師聿遵前誌，草創後圖，經之營之，複廿有三年矣，遂於寺院設經藏以貯焉。玉字霄開，因毫髮相；金聲曉振，自口流音。婉婉乘龍，似覿淩雲之藻；亭亭顧鵲，疑觀垂露之書。爾其飛簷四注，順陰陽以開闔；曾軒八襲，積寒署而來往。前縈德水，宛如舍衛之中；卻枕香山，即是耆闍之外。朱柰為苑，其實也玲瓏；青蓮作池，其花兮菡萏。地則川原疊映，煥淄壤以成都；人則忠孝連蹤，肅任童而濟美。千里可照，杜魏乘以無辭；萬卷可師，揖馬樓而有歎。所謂英靈間出，震耀邦家者焉。
於時歲在泉獻，大唐之握寶圖七十餘祀，皇太後紹隆景化，發揮洪烈，練石光其元極，韜金清其赤縣。神嶽披蓮，暵龍鱗而動色；靈阿孤竹，澡馬頰以浮光。總眾妙於情機，仙猋迅發；導群迷於意網，❥景飛昇。廣命宗枝，屏藩王室。使持節青州諸軍事青州刺史司徒雍王，亦今上之叔祖也，粹府衝曠，英姿爽澈。凝神獻《易》，潔靜洞其靈關；澡慮元《詩》，溫柔甄其思匠。光流佛若，竹園將日館相暉；吹動生蘋，蘭阪與風台交映。長史司馬，聲孚展❥❥替彤襜；壽光縣令，譽浹翔翬，俯臨墨綬：鹹能翼宣調禦，光輔時省。法師以舊譯諸經，繕寫雲備，新翻眾論，流傳未遠，故躡屩西遊，言過洛邑，曾不旬日，複得一千餘卷，豈非天經懇至，地義聿修之所致哉！餘素奉❥❥實居茲壤，有懷敬梓，微願莫從。儻血食未淪，❥❥族❥；盛德必祀，非其效歟？法師又欲餘為文礭乎❥❥❥❥❥❥❥❥❥❥裁之。其詞雲爾：

❥❥❥❥❥❥❥❥❥❥赫矣能仁，誕敷慧力。遽撤疑綱，旋超淨域。色即是空，空即是色。
亭亭雁塔，翼翼蜂台。香奩熛上，寶鐸風來。杏壇左列，鬆畎斜開。❥❥顯異，彼美良材。
朝魯讓滕，匡周胙薛。廣阿敻祉，信都曾烈。地稟賢蹤，門承孝轍。結廬墓在，餘芬靡竭。
挺生媛淑，實惟貞固。翥想十<囗土>，鶱容六度。亦既鍾罰，循積湘慕。吹驚揚風，光晞[B16M]露，
欲報之德，哀哀我思。歸誠梵宇，罄節仁祠。爰創經室，繡栭雲楣。鸞回聳態，鵲顧凝姿。
日閱寶函，手披仙軸。衣則麻枲，食惟蔬菽。露液春滋，霜明冬肅。何以取喻？寄之鬆竹。
河楚藩屏，海岱奧區。建❥鑒，周禮是敷。道光辭玉，化穆還珠。式閭標敬，清徽不渝。
屯田彥緒，武陵英胤。德音孔碩，風流坐鎮。或振詞藻，或彰恩信。詎測波瀾？孰窺牆仞？
綿綿瓜瓞，係自吾宗。孝乎惟孝，必敬必恭。貞猷矩疊，茂績規重。勒茲琬玉，永播笙鏞。（其十）
問：朕聞北辰端扆，佇眾彥以經邦；南面居尊，冽蝦材而偉俗。是知九官分職，薰風之詠載敷；八元匡朝，就日之規方遠。曆選列辟，遐考前修，並建明揚之躅，式廣旁示之義。故康衢扣角，授相越於齊班。海上牧羊，封侯超於漢秩。洎乎淳風陵替，雅道湮沈，仕必因基，官非材進，官雖備職，位匪得人。遂使七輔之材，銷聲於岩穴；六佐之彥，晦跡於邱園：寤寐以之，載勞虛佇。今欲革因循之弊，躡稽古之蹤，此誌雖勤，其途未遂。為是旌賁爽於前代，英傑寡於今晨。佇爾昌言，朕將親覽。
對：惟德動天，文雲開其五色；惟賢濟俗，大運符其半千。是知廣廈將崇，必佇群材之用；巨川方濟，良資舟楫之功：俾作股肱，方之羽翼。自風薑禦辯之始，樹以後王君公；雲鳥分司之初，承以大夫師長：莫不投竿入相。舍築稱師，五臣光就日之朝，八凱翊薰風之代。陰陽由其變理，百姓用以平康，善俗必藉於賢臣，輔國或佇於良佐。國家旁求俊乂，束帛之禮薦陳；物色異人，邱園之彥咸萃。登壇對楚，連城之寶不足稱；置館求燕，照乘之珍無以貴。多士邁隆周之日，得人光炎漢之朝，猶以為官匪材外，仕因基進。顯革因循之弊，用追稽古之風，誠願察彼山苗之詞，求夫綜壑之論。材或可紀，超外於槐棘之班；德或可褒，擢任於公卿之位。開其上賞之路，頌以中和之詩。則淳于髡之進賢，一朝而見七士；許子將之舉德，少選而收二俊。自然詞人闊步，才子長鳴，公理息《昌言》之篇，節信罷《潛夫》之作。謹對。
朝隱字光國，京兆三原人。明法中第。開元時累官大理卿，封金城伯，拜御史大夫，進太常卿，出為嶺南采訪處置使兼判廣州。二十八年卒，年七十。贈吏部尚書，諡曰貞。
臣某言：伏見武強縣令裴景仙，犯乞取贓至五千匹，事發逃走，奉敕令集眾決殺。伏以景仙緣乞取犯贓，罪不至死；又其曾祖故司空寂，往屬締構，首預元勳。載初年中，家陷非罪，凡有兄弟，皆被誅夷，惟景仙獨存，今見承嗣。據贓未當死坐，準犯猶入請條。十代宥賢，功實宜錄；一門絕祀，情或可哀。願寬暴市之刑，俾就投荒之役，則舊勳不棄，平典斯允。
臣某伏睹宣旨，駕幸北路軍前。皇太子宰臣百官等上表陳請，未賜俞允者。省訪風俗，雖經典之舊儀；慰撫師徒，乃君父之慈照，但以道途險阻，水陸嚴凝，遐邇群心，實切憂灼。
伏惟皇帝陛下體堯慈惠，逾舜欽明，欲令寰海之人，共沐雍熙之化。憬茲汧隴，密邇封隅，久負歡盟，深辜恩信！識變通者，已束身效順；迷向背者，猶掩耳偷安。致一境之生靈，銜積年之怨抑，徇吠堯而有日，思慕舜以無由。所以授薑鉞以整師，築韓壇而誓眾，風馳號令，兩驟雄豪，上將等威震雷霆，心堅鐵石，指期克日，必就削平。豈勞親駕翠輿，躬麾白羽，六龍八馬，驅馳嶮棧之中；萬騎千官，迢遞層峰之外。方零霜雪，漸逼沍寒，伏乞聖慈，俯聆億兆之情，特駐省方之命，上為宗社，下慰華夷，佇對捷書，更開土宇。臣叨深睿獎，倍慊明誠。塵浼宸嚴，不任待責望恩迫切禱祈之至。
草土臣某言：奉親無狀，禍降私門，窮衰殘喘，不自殞滅，朝夕苫塊，才經半年，伏奉四月十八日敕書俯臨，奪情制授臣揚州長史。荒情震怖，悼心失圖，臣某中謝。臣險釁不滅，才術無紀，往因叨遇，頻外榮秩，猥忝青紫，裨塵露。今迺寄以維揚，位超列嶽，非常睿渥，忽霑朽瘵，尚敢冒哀陳款，實以私誌未終。且臣亡母在日，猶蒙曲澤，憫其羸老抱疾，不任隨臣之官。有命自天，數令歸覲，受恩未幾，此禍俄鍾。上既不盡天慈，下則末由就養。今複號哭無位，奠守莫親，有倍哀情，重增摧苦。況臣之在疚，尚未小祥，遽此複官，殆無其例。臣今扶力自曳，哀惶詣闕，伏乞賜停權奪，許以終哀，則微命偷生，終期報國。倚廬過隙，少答允懷，無任窮懇之至。
臣某伏睹宣旨，駕幸北路軍前。皇太子宰臣百官等上表陳請，未賜俞允者。省訪風俗，雖經典之舊儀；慰撫師徒，乃君父之慈照，但以道途險阻，水陸嚴凝，遐邇群心，實切憂灼。
伏惟皇帝陛下體堯慈惠，逾舜欽明，欲令寰海之人，共沐雍熙之化。憬茲汧隴，密邇封隅，久負歡盟，深辜恩信！識變通者，已束身效順；迷向背者，猶掩耳偷安。致一境之生靈，銜積年之怨抑，徇吠堯而有日，思慕舜以無由。所以授薑鉞以整師，築韓壇而誓眾，風馳號令，兩驟雄豪，上將等威震雷霆，心堅鐵石，指期克日，必就削平。豈勞親駕翠輿，躬麾白羽，六龍八馬，驅馳嶮棧之中；萬騎千官，迢遞層峰之外。方零霜雪，漸逼沍寒，伏乞聖慈，俯聆億兆之情，特駐省方之命，上為宗社，下慰華夷，佇對捷書，更開土宇。臣叨深睿獎，倍慊明誠。塵浼宸嚴，不任待責望恩迫切禱祈之至。
臣伏念朝廷起軍之際，陛下決於宸斷，撫臣背曰：「此去必蕩寇讎，可期清泰。事了之後，與卿一鎮。」臣仰奉成算，固絕他疑。果賴神謀，尋平偽孽。今乾坤交泰，弓矢載櫜。徽章以正於母儀，嘉禮獲申於元子。須傾血懇，仰瀆宸嚴。但以密近之權，合歸重望。鈞衡之柄，宜屬通材。至於所領節旌，雖是陛下所許，伏緣鎮州在北，狂虜未除，慮有奔衝，須為控扼，亦希付於上將。所貴殿彼一隅，伏望陛下道極照臨，仁深覆載，念臣久司繁重，憫臣方在衰羸，退放居閑，俾從導養。臣無任祈天瀝懇之至。
