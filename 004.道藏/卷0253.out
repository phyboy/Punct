黃門：楚州刺史上柱國南安縣開國公秦守一，才稱幹理，跡遊文藝，敏而當劇，明以燭奸，星闥副於求郎，河東美其為宰。事殷替轂，時佇弦歌，既揚百里之風，更緝萬年之政。可通議大夫行萬年縣令，勳封如故，主者施行。
敕：朝議郎守尚書戶部郎中上柱國趙昇卿，識融而遠，心密而堅，行副其才，文參於吏。遊刃之美，盡中桑林；含香之能，獨推蘭握。市朝所令，輦轂惟溱，宜拜神京之宰，用懲俠窟之奸。可守長安縣令，散官勳封如故。
黃門：正議大夫行尚書職方郎中上柱國鄭璿，士門雅望，名教是先，吏道通才，聲塵自遠。嵩邙帝宅，周漢王都，宜因起草之能，佇息鳴桴之聽。可知河南縣令，散官勳如故，主者施行。
黃門：正議大夫行汾州長史崔隱甫，抗跡清循，在公明察，素稟才識，早聞簡練：故以正而不撓，和而不同。迺眷有洛，是稱中土，百里居官，四方作則，宜副曹攄之選，俾旌王渙之能。可檢校洛陽縣令，散官如故，主者施行。
門下：正議大夫行雍州藍田縣令元欽裕，從政美才，幹時良具，山稱多玉，已鳴弦於屬城；地是雨金，將候蹕於馳道。使助王之辯，宜符尹賞之遷。可行雍州櫟陽縣令，散官如故。
敕：朝議郎行岐州陳倉縣令韋光業，效官敏濟，臨事明察，嘉其墨綬，聲已掞於雞祠；遷以黃圖，政仁成於鹿苑。可京兆府高陵縣令。
敕：朝議郎守豫州司馬上柱國艾敬直，恪勤官次，精練文法，往持憲簡，共憚清嚴。頃擁使車，颯滅淑慝，好龍遺跡，乘鳧舊壤，俾州閭之創建，仁邦國之成謠。可守仙州長史，散官勳並如故。
黃門：皇三從兄前洺州司馬守一等，自登官序，並穆政聲，趙際燕陲，漳濱淇上，控河朔之風土，盡山東之郡國，宜膺別乘，往佐專城。可依前件，主者施行。
黃門：通議大夫前行剡王府諮議參軍事上柱國韋抱真，早以才地，久登班序，清徽藹然，素風罔墜。頃遊朱邸，嚐寵於背淮；俾騖緹軒，往之於封虢。可依虢州別駕，散官勳如故，主者施行。
黃門：朝議大夫前行襄州司馬咒外置同正員韋表玘，風韻融朗，文詞富贍，故得朝列著聞，選曹甄擇。漾流為漢，嚐藉美於珠皋；泗達於河，爰馳聲於磬水。可守泗州別駕，散官如故，主者施行。
黃門：朝議郎殿中尚乘奉禦兼隴右南牧使張景順，襟靈俊爽，識具甄明，代嗣仆臣，家傳馬政。慎言且聞於舉莢，能養曾靡於缺銜，惟在之可稱，彼量穀之伊仁，既葉抽獎，仍循職事。可守原州都督府別駕，餘如故，主者施行。
門下：中散大夫守興州刺史輕車都尉溫慎微，門遺清白，家傳詩禮。外鳴謙而益光，中造理而能密。書工懸帳，賦掩馳輪，閑達彰其起草，仁明最於分竹。迺眷惟揚之藩，是稱重江之奧，端寮所擇，僉議攸歸。可守揚州大都督府司馬，散官勳如故。
黃門：太中大夫前守榮州都督借紫金魚袋上柱國樊偘，早負文詞，累遷省闥，頃揚才智，受任軍州，敏以邀功，斷而臨事。峨眉作鎮，鱉靈開國，惟巴蜀之險，接西南之夷。式遏撫循，尤擇時望，端寮副職，俾承朝委。可行益州大都督府司馬，餘如故，仍知蜀川防禦副使，即馳驛赴任。
門下：朝散大夫使持節黃州諸軍事守黃州刺史馮光嗣，忠信立名，見推人物；朝散大夫守相州別駕上柱國鄭國公楊獻，通明應務，雅有吏能：頃在中朝，各登清貫；自居外郡，頗聞政績。連率之府，貳職為難，宜膺產命之榮，以副缺官之選。光嗣可守揚州大都督府司馬，散官如故；獻可守潞州大都督府司馬，散官封如故，仍並馳驛赴任。
敕：朝議郎行司農寺竇慈遜，爰以幹用，曆登班秩，憲曹農府，星籥未深，雍畤岐山，紘歌所屬：宜遷子男之邑，仁聞人吏之謠。可岐山縣令，散官如故。
敕：前常州晉陵縣丞畢懷亮，踐言立行，希高慕古，弓旌之禮，方議於徵辟；軒冕之榮，每聞於退讓。厥聲則遠，斯道不渝，須嘉賢良，可鎮浮競，遂春彭澤之誌，用表太邱之德。可滁州清流縣令。
敕：朝議郎行監察禦史吳太元，清以立身，嚴以持法，謠成避馬，實憚於霜威；政仁遷蝗，俾聞於風教。可行宋州宋城縣令，散官如故。
敕：朝議郎前行榮州都督府倉曹參軍參軍上柱國王敫，早聞幹用，兼擅籌畫，龍城達邑，俾居銅墨之班；鯨海安波，仍掌舳艫之事。可行營州柳城縣令，散官如故，仍充海路押運糧使。
黃門：朝請大夫新除河南府司錄參軍事陽洽，慎則能密，清而又公，任之養人，特曰循吏。朱鉤應務，跡豈滯於中京？墨綬宣風，才可臨於大邑。可蒲州安邑縣令，散官如故。
黃門：朝議大夫前行鄧州長史上柱國臨淄縣開國男於光庭，早聞詩禮，兼著詞學，曆職有聲，在公無撓。宛潭菊水，未旌理劇之能；漢邑桐鄉，式佇宣風之最。可行絳州聞喜縣令，散官勳封如故。
門下：惟嶽有五，太華其一，表峻皇居，合靈興運。朕恭膺大寶，肇業神京，至誠所祈，神契潛感。頃者亂常悖道，有甲兵而竊發；仗順誅逆，猶風雨之從助：永言幽讚，寧忘仰止？厥功茂矣，報德斯存。宜封華嶽神為金天王，仍令景龍觀道士鴻臚卿員外置越國公葉法善備禮告祭，主者施行。
門下：古者帝王受命，以臨萬國，子弟建封，用尊五等：其所由來尚矣。尚書右衛大將軍衡陽郡王成義等，敦詩執禮，本仁祖義，名教之樂，得自箭活；溫良之容，發於忠孝。晨趨魏闕，則望掩軒霞；夕賦曹園，則思含澄景。朕祇奉曆數，旁稽載籍，克輔王室，所謂通邑大都；俾為唐藩，故能帶河礪嶽。分膺往命，谘爾❥慎歟。可依前件，仍各實封一千戶，餘並如故，主者施行。
門下：養老乞言，是謂侑禮，建侯專國，因而有命。特進行前尚書仆射同中書門下三品上柱國酒泉郡開國公致仕唐休璟，才實王佐，行為物範。自綜理朝綱，謩猷揆政，文武必濟，義存簡冊，公忠不回，誠亮始終。逮子房休事，廣德遺榮，雖樂在黃金，而慶逢蒼玉。重其行賞，孰若優賢？宜傳帶礪，益增土宇。可進封宋國公，食邑三千戶，餘如故，主者施行。
黃門：聞鼓鞞之聲者，則思於將帥；裂土茅之賦者，則念彼勳庸。右羽林軍大將軍兼安西大都護四鎮經略大使上柱國太原郡開國公郭虔瓘，忠壯超倫，智謨絕等。決勝千里，懷孺子之兵符；通知四夷，有老臣之戎律。往者鎮於荒裔，獨守孤城，煮弩而其人益堅，引弓而彼眾不敵：故得愛子染鍔，名王解辮，穹廬掃地而將空，沙漠聞風以歸附。功則茂矣，朕實休之，宜誓山河，開其井邑。可進封潞國公，食邑三千戶，仍賜實封一百戶，餘並如故，主者施行。
門下：古之書甲，令銘太常，若不撫翼青云：馳光白日，未有君則議賞，速為善而知勸；臣變避榮，保流謙而益受：豈非君臣之際，感通之理然也！新除銀青光祿大夫守戶部尚書崇文館學士趙國公王琚，體融純綷，鑒徹精微，謨猷濟時，詞學辨政。新除銀青光祿大夫守工部尚書楚國公薑皎，宏才倜儻，勝氣清明，含章掞發，臨事條解。新除銀青光祿大夫殿中監宋國公李令問，居惟密靜，胄實勳華，率禮而和，立言以信。或受釐則問，或舍講相得，非直蕭、曹不遠，自我之舊，故能管、樂鹹起，致予在斯。頃掃群凶，係賴其力，爰外茂寵，同辭厥位，誠非易奪，義所難違，俾增秩於掖垣，更回班於殿省，仍加井邑，以答元勳。琚可行中書侍郎，俸祿防閣品子課等一事以上同三品給，加食實封二百戶，通前滿五百戶；皎可殿中監，仍充內外閑廄使，加實封二百戶，通前滿七百戶；令問可行殿中少監兼知尚食，加實封二百戶，通前滿五百戶；散官封學士各如故，主者施行。
黃門：諸女皆封，先王之制。第二女等，慶聯霄漢，體自穠華，常閱禮於後庭，必聞詩於是現氏。朕撫臨億兆，憲章古昔，俾裂河山之賦，用疇湯沐之恩。可依前件，主者施行。
黃門：兵部尚書兼紫微令監修國史上柱國梁國公姚崇妻滎陽郡夫人鄭氏，滎河地緒，簪組家聲，輝相門以才淑，冠邦族而婉嫕。蘭儀蕙問，式備言容，習禮聞詩，載兼圖史。金彝作輔，爰開土宇之封；石窌承榮，宜表珩璜之盛。可封鄭國夫人，主者施行。
門下：太仆卿員外置同正員賀蘭琬母楊氏，家臨桃塞，門映蓮峰，賦蕡實於周詩，承累葉於台相。言成箴戒，淑慎其儀；德憲圖史，閑和其性。正家貽則，徙宅成規，姻親載隆，寵章猶闕，宜比絳紗之學，用膺青綬之命。可封宏農郡夫人，主者施行。
門下：天下神器，非上聖無以運其機；域中大業，非元良無以固其本。欽若靈命，寅奉神宗，屈已順人，用安四海，承祧主鬯，實貞萬國。頃者家臻大憫，在疚惟憂，梟狡滿衢，豺狼塞路。武職戎政，必任凶族，國要時權，鹹升逆黨。社稷之守，但望包桑，忠義之懷，誰其艾棘？階禍稔惡，伺隙乘間，煩言碎辭，所不勝述。皇太子隆基，正氣凝姿，端命毓德，自家刑國，英徽日甚，移孝為忠，雄謨電發。北軍馳入，掃欃槍於紫微；南宮反正，開日月於黃道：平亂寧國，翼戴朕躬。一旅不勞，功逾複禹；七德鹹舉，事邈興周：聲應吹銅，望歸當璧。今遣司空讀冊，侍中授璽，料由立義，豈曰尚親？承華肇開。元嗣以建，方流樂風之緒，宜申洊雷之澤。朕爰初踐極，喜氣呈祥，天人葉心，象緯昭貺，官名勝紀，年號用憑。可大赦天下。
門下：朕聞曾氏之孝也，慈親惑於疑聽；趙虜之族也。明主哀而望思：曆考前聞，率由舊典。重俊大行之子，元良守器，往罹構間。困於讒嫉，莫顧鐵鉞，輕盜甲兵，有此誅夷，無不悲惋。今四凶鹹服，十起何追？方申赤暈之冤，以紓黃泉之痛。可贈皇太子，主者施行。
門下：朕聞天授命者，為天所予；人歸德者，為人之主。故崇高有莫大之尊，司牧有非常之號；藎承天敘而立人極也。我唐丕業克開之初，朕以眇身托元元之上，紹休聖緒，欽若昌圖，戢多難而拯綴旒，蕩群凶而夷觸柱，下安區宇，上戴君親，朝廷以乂，家國以治：斯又葉天心而從人願也。太上皇釋海內之重負，官公❥之遠情，以朕功宣提劍，運膺拜紐，爰奉睿謀，總親庶政。日慎一日，問安以慶於三朝；為子為臣，順色靡遑於五讓：虔共若厲，寢興是祇。賴遐邇宅心，戎夷內麵，奠淳風於寬大，思致俗於仁壽。而王公卿士，獻書草議，陳帝王之籙，考天人之符，迺以鴻名，加於菲德。然則徇至公之議，難以私拒；當至誠之請，灑中詞奪。涉川罔濟當寧興懷，敬遂禱祈，益增寅畏。所請上尊號曰開元神武皇帝者宜依，有司可涓日練辰，虔告郊廟，詳諸舊典，備禮進冊，布告天下，鹹使聞知，主者施行。
敕：朕聞召公曰：「弗作無益害有益。」孔子曰：「奢則不遜儉則固。」斯迺聖人之至言矣。叔代遷訛，僻王驕縱，惟崇於玉杯象箸，不勝於捐金抵璧，好之者君也，習之者人也，即用匹帛服長纓之類歟？朕爰在幼衝，每期質樸，手未曾持珠玉，目未嚐觀錦繡，願言其誌，造次不忘。自寅奉休圖，勉康政道，常想漢文衣綈之德，晉武焚裘之事，竟未能令行禁止，敦本棄末，朕甚懼之。今王侯勳戚，下洎廝養，所得者重於遠，所求者貴於異，雖雕文刻鏤，衣紈履絲，習俗相誇，殊途競爽，有妨於政，無補於時，豈朕言之不明，教之未篤也？且一夫一女，不耕不織，則天下有受春饑寒者。今四方晏如，而百姓不足，豈不以尚於珠玉，珍於錦繡，墾田疇而奪其務，出布帛而害其功歟？其珠玉錦繡等，自今以後，切令禁斷，如更循舊弊，並歸罪長官。仍令禦史金吾，嚴加捉搦，州牧縣宰，勸督農桑。待至秋收，課其貯積，數纖知禮節，俗登仁壽。有司仍為條例，稱朕意焉。
敕：古之王者，代有史臣，以日係月，屬詞比事，舉而則書，用存有法，事而不法，是謂空言：藎褒貶之重慎也。自非經術文雅，進德修業，出忠入孝，匡俗佐時，惟朕寶臣，有邦良輔者，孰可綜核班紀，發揮蒼籀？銀青光祿大夫守中書令上柱國燕國公張說、銀青光祿大夫守兵部尚書同中書門下平章三品上柱國梁郡開國公姚元之等，並可監修國史，餘各如故，主者施行。
黃門：朕聞顏回知過，不無過也；蘧瑗知非，不無非也。孔子曰：「過則勿憚改，過而能改，善莫大焉。」此則古之賢人，所未能❥。朕祇膺駿命，光闡鴻猷，思革穨風，以清貪吏。作程者不要於密，貴於必行；行令者不要於嚴，貴於適中。比歲或使者廉按，或憲司繩糾，未能發明大體，頗亦委曲小疵：殊異恢恢之言，遂行察察之事。一從過誤，永點彝倫，銓管不許其棄瑕，簿書寧容其刷恥，懷才則每歲見斥，登用則終身蔑聞，靜言思之，誠未為得。夫學以從政，祿以代農，代農不可易業，從政不可紊序。永鑒前弊，當無廢人，改而更張，朕之誌也。官人負犯，經洗滌赦❥者，宜並除痕，選日量舊資依選例處分。諸使通狀，事或有枉，斷豈無失？承前要須卻累通狀人，然始為雪，各懼罪及，致有冤人。其訴枉屈人，任申牒刑部；事狀似枉者，為氌鎂使勘問，盡其道理；無本使者，追本案為其尋究；應雪者，本司斷後，委左右丞更審詳覆，然後牒所由❥司除痕，並牒紫微黃門附簿。諸處百姓，若被勾徵，數纖貪功，既不納理，州縣承敕，又不敢放。或已輸已役，重被徵收；或先死先逃，勒出鄰保：欲令貧弱，何以安存？自今以後，有隱欺須勾者，宜勾當年；若事連去年者，亦通任勾；隔年以去，更不在勾限。其官黃及前官隱贓在腹內者，不在此例。布告天下，鹹使聞知。
敕：朕聞事君者必在至公，行已者貴乎獨立。如聞供奉近侍之輩，比日因循，廣有招攜，示能周慎，爰與朝列，頗相闒茸。苟非親表，不合數至門庭，多行請托，便涉趨附。眷言此弊，須革前非，宜體朕懷，深自戒勵，自今已後，百官輒不得與入內供奉往還。
門下：法之所設，本以懲非；令之必行，期於禁止：致理為要，何莫由斯？至如官典受贓，國有常法，承前雖有處分，在外多未遵奉。且不戒視成為暴，不令而罰為虐，豈含容之日久，將訓導之未明歟？朕情存畫一，過欲不貳，恐愚人陷罪，莫識堤防，奸吏狥私，自嬰徽纏，永言於此，明發興懷。今日已前，既往不咎，從今以後，有犯必繩：朕不食言，爾無荒怠。所以勤勤懇懇，豫戒凡百者，藎以罰止罰，可不慎哉！告示遐邇，令知朕意，主者施行。
黃門：古者協和萬邦，疇谘四嶽，柔遠能邇，明目達聰，以變於人也。自樸散醇漓，割方回直，失於德者，格之以禮；失於禮者，助之以刑：故懼羅綱而畏簡書，必振其綱而操其柄，庶乎舉政之要也。間歲天下諸州嶽牧，先充本道按察，誠以今之刺舉，昔之率連，藎欲為吏之黜陟，審人之愁苦。中念作奸犯科，獲罪相次，棄木或尤於拙匠，采葑不遺於下體，由是申命有司，鹹多敘用，至於按察，暫令休罷。夫泉有魚矣，雖見則不祥；林有獸焉，而為之不采：與其存而勿用，孰若狎以玩之？俾便於時，複修其政。銀青光祿大夫益州大都督府長史姚巂、處置兵馬使上柱國袞國公陸象先等，早蘊宏量，深甄大體，清能勵俗，仁以敦風，必將檢禦權豪，昭明淑忒，宜興化以樹善，佇責成而求當。可依前件，餘各如故，一事以上，並準舊例處分。本道所隸之州，有偏遠不穩便者，仍令所司，量宜分割，永為定額訖奏聞。主者施行。
黃門：上天降禍，大行太上皇厭代外遐，俾予一人煢煢在疚，攀號荼毒，觸向摧隕。百辟卿士等，上遵遺詔，下狥群心，寰區任殷，社稷務重，資於聽斷，不可暫缺，遂力衰迷，甫從勤請。恭惟顧托之旨，思致和平之化，雖在荒瘵，敢忘負荷？是用泣血撫膺，執喪視事。夫後王者代天理物，師表者助朕理人，物之所以茂育，人之所以蕃庶，藎遂其性而安其業也。朕每置旌進善，仄席翹賢，恐閭閻有愁苦之聲，草澤無明敭之舉。吏或慢法，官或非才，因之致理，且未為得，其何以廉敗政，恤冤刑，問煢嫠，招茂異，寬賦斂，節更徭，使天下為無為、事無事也？頃分連率，則曰使臣，將求人瘼，克宣朕命。
諸道按察使揚州長史王誌愔、廣州都督宋璟、益州長史韋抗、博州都督程行諶、汴州刺史倪若水、魏州刺史楊茂謙、靈州都督強循、潤州刺史李濬、荊州長史任昭理、秦州都督張嘉貞、洪州都督楊虛受、梁州都督張守潔等，並邁跡垂憲，偉才通識，有其直方，無所回避，宜令各巡本管內。官人有清介獨立，可以標映士林，或文吏兼優，可以潤益邦政者；百姓中有文儒異等，道極專門，或武力超倫，聲侔敵國者：並精加訪擇，具以名聞。其官人有老弱及久病，妨於政理，並才用劣下，全不稱職者，上佐已下，委數纖便停務；其官交要者，便簡清勤人權攝。其京官及畿內州，委禦史大夫及吏部官長，準此詳察錄奏。諸道僻遠州及嶺南道，委數纖量差判官，分道巡按。其天下囚徒，慮有冤滯，宜令大理寺及本巡使，所在按理。流罪已下，非犯名教及官典取受，並聽減一等收贖；即使非理均事可疑者，並杖以下罪，並宜放免。緣山陵所科夫匠等，有父母年老，家無中男已上者，容其侍養，不須差遣。其河南河北遭蝗蟲州，十分損二已上者，差科雜役，量事矜放。百姓聞有不穩便事，委按察使與本州長官商度，隨事處分奏聞。布告遐邇，令知朕意，主者施行。
敕：苛慝不作，人斯無怨；寬猛相濟，政是以和。周禮以官刑糾邦理，以官敘正群吏，允迪前烈，式惟舊章。且夫寰宇至大，不可以周覽；黎至殷，不可以獨化：熙我庶政，實惟具寮，苟非其才，罔以稱理。朕惟夙夜，不遑晏寧，言念政道，載深宵旰。頃開元之初，分遣按部，糾摘奸犯，頗聞懲息，以其事久則煩，尋變從其停廢，綿以歲月，浸成寬弛。今聞在外官寮，多違憲法，牧守則寄任茲重，令長則祿秩且優，亟聞侵竊，屢有章奏。雖賜金為惠，未愧張武之心；而還珠表德，見孟嚐之政。豈敦諭之意，未孚於就列？將貞高之節，有謝於前修：永懷於此，良用沈歎。且政寬而慢，法弊則通，弛而張之，庶其致理。
禦史大夫王晙等，並識通政要，位以才達，茂其聲實，宏此憲章，宜分命巡按，以時糾察。巡內有長吏貪擾，訟獄冤滯，暗懦屍祿，苛虐在官，即仰隨事按舉所犯罪狀，並推鞫準格斷覆訖聞奏，仍便覆囚。夫牧宰之任，教道是先，錄曹之職，綱紀斯在。其有政績殊尤，清直獨立者，鹹以名薦舉。餘官有清白著稱，及諸色不善，各別為科目，同狀奏聞。其尋常平狀，無不須通，俾夫善取其尤，罰無所濫，疏而不漏，密不為苛。必將正其源流，宏彼綱目，不可總此煩碎，擾其吏人，應是州縣常務，事非損益者，數纖更不須幹預。其百姓麥下不支濟，應須處置，事有不便於人須釐革者，與州縣商量，處分訖奏間，宜副虛仁之懷，以光澄清之舉。其外官充使者，至明年冬入朝，京官須奏任量事來去，判官任使簡擇，各依前件。
門下：朕聞守在四夷，藎安人以和眾；加於百姓，豈窮兵而黷武？然則日之所出，弗俾於化；故知天之所討，必龔其罰。自默啜虔劉肆暴，桀驁反常，獨為匪人，假命驕子者，有歲時矣，雖奉書就邸，或遵於聲朔，而控弦犯塞，已毒於疆場。朕惟務懷柔，每存含忍，遂使庶邦憤積，稽其六月之師；逋寇禍盈，窮此百年之運。金山道前軍大使特進賀獵毗伽欽化可汗突騎施守忠，二庭貴緒，萬里威聲，忠而善謀，勇則能斷。自膺殊禮，名寵於外藩；思立大勳，誌勤於中國。兼遣弟右監門衛將軍守節長驅沙漠，直指金微，默啜舉其種類，來相抗拒。近殆於鋒鏑之下，已若亂麻；遠慮於廟堂之上，將同破竹。堅昆在右，犄角而東，並累獻封章，請屠巢穴。
朕又聞不得已而用者，孰若兵機？不可得而違者，迺符人事：永言取亂，宜戒租征。右領軍衛將軍兼檢校北庭都護碎葉鎮守使安撫十姓呂休璟，心堅鐵石，氣橫風雷，始則和戎之利，先得晉卿；終而逐虜之功，方邀漢將；可為金山道行軍大總管。北庭副都護郭虔瓘、安處哲等，懷才抱器，蓄銳俟時，慣習軍容，備知邊要，並可為副大總管，領瀚海、北庭、碎葉等漢兵及驍勇健兒五萬騎。金山道前軍大使特進賀獵毗伽欽化可汗突騎施守忠領諸番部落兵健兒二十五萬騎，相知計會，逐便赴金山道。朔方道行軍大總管右武衛大將軍攝右台大夫同中書門下三品上柱國韓國公張仁亶，文武將相，莫之與京，心腹大臣，是所係賴，當分閫之任，受升壇之律，常劄豁先士卒，不以賊遺君父，與副大總管右監門衛大將軍魯受信等領蕃漢兵募健兒，或用絕群飛騎城傍等十五萬騎。赤水軍大使涼州都督司馬逸客，外寬內明，正辭直道，標慷慨之節，曾不顧身，蘊經營之誌，期於盡敵，與右武衛將軍陳邱、右金吾衛翊府中郎將李元通、副使右驍騎衛鹿陵府折衝能昌仁、左衛神山府折衝陳義忠等，領當軍及當界蕃漢兵募健兒七萬騎。豐安軍大使靈州都督甄粲，副使張趙璧、常元寂等，領蕃漢兵馬六萬騎。防禦群牧大使臨洮軍使甄亶領當軍、莫門、積石等軍馬，募及秦蘭渭城等州大家子弟總二萬騎。建康軍使甘州刺史李守徵、玉門軍使肅州刺史湯嘉惠、墨離軍使瓜州都督李思明、伊吾軍使伊州刺史李昚交等，各領當軍兵馬，與突騎施守忠、呂休璟等計會，共為表裹。
莫不運其長策，悉心而效六奇；接以短兵，指掌而論七縱。使天陣齊舉，雲罝餅昏，賈勇於飲醪之夫，以一當萬；揚威於汗血之騎，左縈右拂。鹹擊黿斬蛟，曳牛佩豕，必能力簸窮海，聲壓大荒，刈穀蠡之庭，拔扶渠之壘，不遑渭橋之拜，已見陰山之哭。然則持旌節執金鼓者，所以問不賓、誅首惡，而比夫不誡，複迷則凶，俾存開綱之仁，預軫焚舟之歎。休璟所領兵馬甲仗，一事已上，仍依別敕處分，主者施行。
黃門：朕聞上古聖王之政理，則教之以戰，陳之以兵，蓋威不讋而服不順也。故始於禁暴，終於偃革，斯不得已而用之。朕以寡昧，誕膺鴻業。思欲率於動靜，歸之教化，豈要荒之外，棄為匪人，而亭育之中，視則如子？罔不遵我文軌，修其貢賦，歲時相望，道路抵屬。而默啜素稱桀驁，鳴鏑於狼居；頃自懷柔，屢書於象魏。朝廷所以許其通好，議以和親，使臣累齋繒帛，侍子令襲冠帶，庶中國無事，長城罷守，戢幹戈而銷劍戟者，朕之意焉。豈謂我盟不渝，爾約斯背，伊庭之際，遂敢侵軼，西北偏隅，尚聞嘯聚，雖摧其精銳，而困於圍逼：此不虞之失也，朕甚憐之。犬羊無親，不可恃信而輕敵；熊羆有勇，咸能宣威而制勝。朕由是詢卿士之奏，攬英雄之心，謀元帥而得佐軍。恢遠圖而舉長策，隨時之義，其在豫乎！
兵部尚書兼紫微令監修國史上柱國梁國公姚崇，天假其才，日新厥德禮義為本，居有四鄰；謨猷是先，坐知千里。以仲山甫之操，管夷吾之能，智湧泉而不窮，精貫日而逾勵：信廟堂之柱石，鼎鼐之鹽梅，必能奮爾六奇，光我三傑。可持節靈武道行軍大總管，管內諸軍，鹹受節度。右領軍衛大將軍兼檢校單於大都護鎮守軍使張知運，寬厚沈毅，外方內直，威而勇決，自攝單於之台；惠則撫循，鹹仰將軍之樹。可中軍副大總管。權檢校原州都督李欽憲，家承將相，器兼文武，求古人之節，臨事不回；讀前史之言，好謀而斷。可左軍副大總管。檢校左威衛將軍靈州都督呂休璟，慣知邊要，久探戎律，誠期報國，去病安用家為？奮不顧身。伯昭不持賊遺。可右軍副大總管。左驍衛將軍論弓仁、右金吾衛大將軍勿部珣、左領軍衛郎將攝本衛將軍張直楷、單於副都護臧懷亮、右領軍衛中郎將王海賓、前朔州刺史劉元楷、右武衛郎將楊楚客、并州定清府果毅元蕭然等，頗牧馬用，關張其敵，懷才倜儻，嚐邀百勝之功。立誌經營，備習九章之訓。弓仁及珣並可前鋒總管，直楷可左虞候總管，懷亮可右虞候總管，海賓、元楷、楚客、蕭然等並可行軍總管。太仆少卿田崇璧、鄜州刺史韓思複等，強力從政，精心在公，知無不為，利有攸往。入敷事典，省閣稱其閑練；出綜條察，吏人畏其嚴明。崇璧可兼行軍長史，思複可兼行軍司馬。兵部郎中李休光、司勳郎中張敬忠、兵部員外郎王上客、刑部員外郎楊欽明、江州別駕李邕等，或特達珪璋，所謂登壇之寶；或翩翩書記，曾聞及霤之詞：可以光讚出車，宏宣入幕。並可行軍判官。
靈武軍兵加滿十萬人，舊馬既少，宜於內外閑廄抽壯馬添滿六萬匹，原、夏等州要害處亦量加馬，其後軍兵六萬人，馬二萬匹，先來點定。宜令衛尉卿李延昌、左羽林將軍楊敬述等至冬檢閱，且當處團結，待後進止。其有先鋒破賊，斬馘摧堅，功效灼然者，並委軍將便定功賞，不須限以常格。總管以下，有損失兵馬，不能力戰，棄軍逃命者便殺。其有棄軍入賊，不能死節者，妻子依叛緣坐法。凡此和眾，誓於師兵，統燕犀冀馬之雄，屯斬蛟挈黿之勇，鼓鼙沸野，旌旗彗雲，豈式遏於河塞？方震警於沙漠。於是乎簞醪以信之，芳餌以賞之，戮揚幹之仆，必行其令；持穰苴之兵，不枉其法。堅壁清野，則投石而有餘；追奔逐北，則掃塵而無類。俾權宜於閫外，仍布告於天下，暫勞永逸，在此行焉。主者施行。
黃門：朕聞天所與者，奉天命而不違；人所棄者，順人心而必伐。由是古先帝王，光宅區縣，實仗威武，用清荒戎，時義遠矣！默啜以叛亡餓隸，凶忍遺孽，敢迷聲朔，獨匪人臣，禍皆所召，襖不自作。舉其巢穴，盡是離心，贍我闕庭，相望內麵，猶竄身於寒苦，且寄命於旬時，當胡運之已窮，在軒兵而可逐。九姓部落等，忠誠貫日，義烈聞風，數其擢發之愆，成於屈指之計。請除驕子，累遣使臣，摧鋒而願先驅，蓄銳而期後命。右羽林軍大將軍朔方道大總管薛訥、左衛大將軍安北副大都護兼剡王府長史平郡公張知運、右羽林軍將軍兼涼州都督赤水大使楊敬述、右騎衛將軍論弓仁、左武衛將軍大武軍大使於仁誓、右武衛將軍豐安軍大使杜賓客、豐州都督西受降城使呂休琳、勝州都督東受降城使邵宏、左金吾衛大將軍回紇伏帝匐、右衛大將軍渾元忠、左衛大將軍似和舒、右武衛將軍兼賀蘭州都督契承祖等，或出將入相，有經濟之才；或敦詩閱禮，有韜鈐之算；或嫖姚仕漢，有遮虜之勳；或由餘入秦，有伐戎之策。謀彼元帥，擇於佐軍，可以授旗遂行，推轂而進。訥可中道大總管，賓客、宏休、琳等為副。知運可東道大總管，弓仁、仁誓為副。敬述可西道大總管，伏帝匐、元忠、和舒、承祖等為副。各領馬兵二萬人，與九姓計會。三軍既整，百道齊入，吳鉤楚練，照曜陰山峰；冀馬燕犀，張皇窮漠之地。況彼寇惡積，我師義動，知存亡者觀其兆，摧枯朽者鮮其力，庶使疆場罷候，從此息人，邊鄙不虔，因而盡敵。布告天下，鹹遣知聞，主者施行。
黃門：朕聞遂物之宜，上則聽其和樂；違人之欲，下則生於怨思：一物安可弗遂？萬人安可固違？且先王卜征，觀乎風俗；大易順動，應乎天地：由是巡以五載，尚遍於人寰；設為兩京，況稱於帝宅？東幸西顧，迺其常也。然朕以行必清道，不為無事；至而供帳，是則有勞，故恤人之隱，憂人不足，於今四年矣。遂使東土耆老，傾心而徯子；中朝公卿，屢言以沃朕。或謂國之中洛，王者上地，均諸侯之賦，當天下之樞，陸行漕引，方舟擊大，費省萬計，利窬十倍。更知夫便於物者，非自奉以懷安；嗟於人者，豈不誠而阻怨？於是乎見品彙之阜，因京坻之饒，則無奪農矣；陳太師之言，獻史臣之頌，則無缺政矣。信可以備法駕，乘陽春，歸於成周，布我時令。以來年正月五日。行幸東都，仍取北路，所司準式，主者施行。
黃門：周宅中土，秦裏上田，皆王者之都也；時邁觀風，載巡展義，皆王者之政也。朕嗣守宸極，頗移年所，冕旒而視，心每周於萬邦；車轍所屆，跡不出於三輔：豈懷安以憚勞？姑省費而休力。然以設京師者，不偏於西據；奉宗廟者，亦俟於東征：安可阻從人之心，增徯予之怨？是用闓陽發歲，練日簡辰，乘和風以應物，禦惠風以行令。永言告至，載葉伻來，顧茲菲躬，畏此鴻業。下輦而有宮室，即舊不加；登台而有山川，覽今猶昔。森然在目，用軫於懷，思宏遠圖，俾作寬典，不忘師古之義，特布惟新之渥。可大赦天下，自開元五年二月三日昧爽以前，大辟罪以下，罪無輕重，已發覺未發覺，已結正未結正，係囚見徙常赦所不原者，鹹赦除之。唯謀反大逆，不在赦限雲雲。夫政欲清靜。詞尚省要，閒者思致於乂，未臻其道。文書盈幾閣而吏益欺，詔命下閭裏而人莫諭，得非失於牴牾，弊在煩蕪邪？簡而易從，禁則難犯，令式格敕有不便者，先令尚書省集議刊定，宜詳厥衷，合於大體。亡命山澤，挾藏軍器，百日不首。複罪如初。敢以赦前事相告言者，以其罪罪之，赦書日行五百裏，布告天下，知朕意焉，主者施行。
門下：觀俗省方，所以愛人治國；尊崇廟號，所以事神享親：欽若昔典，此言大哉！朕祇膺鴻業，積念咸秦，去歲欲幸洛京，已發成命；旋屬重營太廟，因將中止。誠以其繩則板，功且未即，展令效駕，信弗可違，終肆勤於東方，恒載馳於西土，流晷不駐，通喪永畢，象居始成，如在增慕：朕之茲誌，日夕匪遑。迺可以詩陳肅邕，禮極禋祀，神明之奧，時惟雍州；稼穡有年，莫若關輔。王假用告，後來其蘇，實獲我心，俾從人欲。可以今年十月，取北路幸長安，所司準式，務在節省，無得勞費，主者施行。
