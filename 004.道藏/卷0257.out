夫情有理會，不可以理遣；行有義得，不可以義愆。定其情者，則理無滯；寶其行者，則義有全。故韓馮之妻，死哀吟於鬆上；石崇之妓，生效命於樓前。
夫恩至深而必報，言至信而罔遺：繁於我者，深不可奪；牽於彼者，信不可欺。故操刀而割，豈為他人所汙？書扇而殞，竟還夫氏之屍。
頲嚐誦先王之訓，探眾聖之旨，藎本三極而宗五常也：汛以觀，則吹萬；循而照，則歸一。知夫棄理悟寂，與能制事者，覺為之路，以詣精微；定得其門，而宏汲引。邱鐸不言乎始，扁輪不議乎末，其真如之蘊邪？智有無涯，閒之以息；物無有秘，應之以形矣。物也者，不可使形止；有也者，不可因無息。然後三極冥符，適時之義遠；五常昭合，濟俗之功大：其象法之韙也。
赫矣帝唐，發於天光，鴻勳鋪億載，盛業冠三代，欽明濬哲，以至高宗天皇，紹元命而導要道也。時孝敬皇帝儲副承祧，晦明示疾，一物三善，稟人君之量；喜而又懼，聞王子之言。以大威力，作宏誓願，憑有為之基，獲無妄之吉，粵明慶元年仲秋癸酉，詔於京兆延康裏置西明寺以報之。先是三藏法師元奘，惟應真乎，迺成果者，首命視延袤，財廣輪，往以繩度，還而墨順。次命少監吳興沈謙之，傾水衡之藏，徹阿宗之府，制而縮版，參以縣榘。鉤北阜之舄，伐南山之枚，初曆落以星峙，忽穹崇以雲曼，攢栱岌嶪，騫甍宛轉，揆陰陽之中，居子午之直。叢倚觀閣，層立殿堂，虯鳳夭矯而相承，鬼神睢盱而欲起：罔不珠綴{穴叫}{穴條}，旋題照燭，琉璃洞澈，菡萏紛敷，白日為之隱蔽，丹霓為之舒卷者，凡十有二所。每動微風，滴細霤，窅然其若來和，驅匣其有去音，悉豐麗博敞，崢嶸黨朗，奕奕焉，眈眈焉，中國之莊嚴未有，大荒之神異所絕。於是召以正，工以考，安瑞表，湛真容，繡色電烻，金光火合，移忉利之宮，鎮菩提之座，狀微笑而莞爾，意屢言於善哉者，不可勝計。
遂賜田園百頃，淨人百房，車五十兩，絹布二千匹；徵海內大德高僧，有毗羅、靜念、滿顥、廣說、鵬耆、辯了、鹙子、知會凡五十人；廣京師行業童子，有空淨聞道、善思喜法、須迦分施、撰擇不染者凡一百五十人。導天衢，指天寺，上禦安福觀以遣之，有則有容，昂昂禺禺。駢象馬，錯人龍，幡幢之陰，周四十裏；伎樂之響，震三千界。使其將法印。發妙梯，上至乎穆清，下遺乎紛濁。散而無我，見桃李之成蹊；聚則有朋，知稻麻之為眾。若普聞名稱，時立威儀，行則上首舉為左臂者，上座道宣、寺主神察、都維那智衍、子立、傳學、元則、棲禪、靜定、持律、道成、懷素等人。法師含衛是求，須彌不動，以等空知，行如海法，如陶器必盡，而寫瓶共縛。令大律師崇業，約身利物，維忍辱之行；全信役仁，守毗尼之律。明猶染壘，壑比持綖，摧伏魔障，弼成學徒。上座大德神嶽法師，開方便品，證圓明實，貫穿百氏，分別四諦。芸扃諸彥，不敢近論筆墨；蓬嶽群仙，自應遙寄書帙。相與禁六賊，制六衰，紅粟腐積，黃金巨萬行天廚之寶舉，泛海岸之雕艫。日靜楗槌，夜鳴鍾柝，罔不受薰修配戒，破煩惱結，禪以思默聽以和發，商調柔之意，書秘密之偈。
業公愀而歎曰：「此身有待，諸行無常，欽不居之歲月，無不滅之泡影：樂化成而記壁者，請因寺而言之。」是則有隋尚書令越國公楊素，泊我濮王泰宅之舊區，豐不當必蔀，儉不師且奪，終異謀始之則，滿非守成之具。從梁邸第，寧複賓遊；封薛池台，果成童牧。孰若變為嚴淨，歸入檀那？匪化塵之可思，匪劫燼之能毀。轉以清渠灑道，綠樹分行，水流舊空，花落雨新，殿邦而住世者，不亦大哉！宜宣詠歌，以備刊勒矣。我開元神武皇帝禦十方之四載，格上下，秩神祇。萬人敬，百蠻服。伊護法者必聖王乎？演法者其開士乎？敢作頌曰：
吳作京兮秦之理，珠柱寶刹兮從中起。獻相望兮非相似，輪乎奐兮不可擬。惟聖皇之經始兮，惟調禦之依止。封迦葉之上人兮，延德光之太子。香為土兮金為界，樹低枝兮蓮出水。分接足以駢闐兮，盡洗心以歡喜。永巍巍兮什梵宮，揚大法兮尊大雄。
有唐神龍元年龍集丁巳，應天神龍皇帝出乎震禦乎乾也。粵若我高祖撥亂反正，受天明命；太宗震遠懷荒，立人紀綱；高宗見天之則，愛人之力：故我祖宗之耿光，天人之交際矣。功侔於天，靡弗覆矣；道濟於人，靡弗育矣。上祇乎❥人心醇醲之化積乎中，和樂之聲被乎外。則聖母以權居位，七廟不可乏主，以我明辟，萬方由其徯子。迺考順應之符，旌緝熙之頌，有若周文為太子，益三朝之恭；有若漢文為天王，遵五讓之實。遂稽盛典，張宏綱，纂舊物，由舊章，穆穆皇皇，禺禺昂昂，俾爾熾而昌，俾爾壽而臧，其斯之韙也。
時公卿大夫，禮官博士，稽首颺言曰：「陛下誕彌厥月，初朔龍也，接統伊始，元又龍也。潛者德之隱，飛者德之興，觀乎聖人之變，合於聖人之契。古之白麟赤雁，威鳳神雀，或當道而分，或中流而魚躍，惟萬物之幽讚，曾六年之不若。陛下宜以大寶加明號，其龍之興乎！」天子方晬容遷慮卑聽深視，答神祇之協謀，討經籍之遺美：「於戲！軒轅氏外元扈就肴虛者，莫如佛之寶也。推大聖之蘊，超眾妙之機，則道方於權，智成乎真。實修心觀心，惟凡證聖；即色非色，惟覺悟迷。小者得其小，大者得其大：藥草之喻是也；有者見其有，無者見其無：露泡之喻是也。使般若之門，隨方而啟；仁壽之域，舉代咸登：用於國家六度齊，行於人倫五常等。豈與夫太后好道而黜於儒，曾孫好刑而雜於霸？朕當究登庸之休瑞，詢往世之宗旨，眾生未度而度之，百姓有罪而罪已，宏風而共貫，興化而致理，以助天之子人乎！」因制天下州盡置大唐龍興寺。
陝州者，以宏福寺為之，寺則唐武德中所創。昔王業始基，宜於百億，故俟福之宏；暨帝圖中缺，躍於九四，故見龍之興：此又前聖之兆，後聖之徵也。徒觀其阿山豁險，當砥柱之湍瀨；城雉紆餘，瞰崤陵之風雨：藎朝宗之次，行在之宮。三輔齊劇鄰其左，二京分政出其中，斯何壯哉！郡國之雄也。先是香填之，金布之，神祚之，福護之，千櫨疊映，萬楹叢舉，含真珠之赤光，帶琉璃之紺色。般般遠矚，奕奕增新，紅電生於樹杪，星漢拂於樓閒。謂須彌耶？現空而隱半；謂兜率耶？住世以臨下：如有待者，塔廟之靈乎？上自清洛而西顧，經翠岩而北指，七聖不迷，百神咸扶。旌回守塞，輦過閑田，吟邵伯之甘棠，追漢仙之結草。勿翦勿伐，將有聲而在風；曰希曰夷，豈無跡而觀妙？孰若此寺崇大法之本，協中興之符，致於閑安，得所饒益？爰發中旨，出五采繡及金銀以寵之：後庭則雜於四時，其布惟五；內藏則錯於三品，其攻用六。飾紅玻，條紫磨，璀繡色，涵鏡光：分身應矣，金相睹矣。雨諸天花，隨慶雲而曆亂；作諸天樂，混清吹以參差：善哉彌勒降梯，育王讓座，弗之比也。當月宇，披露門，注明毫，晞淨目者，駕肩而湊，接足而禮，猶稻麻之與竹葦，墨黑之與針鋒，稱三自歸，獲四無畏。
大德君瑤、君愕二禪師，上座慈鬱、維那道休二法師，神入於定力，思用於塵勞，汨其慮也。寺主靈觀上人，樂說多聞，辯才強學，焉可淪以愛染？撓其情也。亦有廬阜之寄，儻冥於影跡；剡山之期，或褫於襟帶。每至斷三苦，絕三流，止六衰，禁六賊，修善明之願，則罔不偕；唱須達之祈，則罔不攝；受龍王之泉，則罔不舍。自非淬慈劍，破魔邪，麾勝幡，舉僧正，孰能臻於此矣？前刺史東平畢使君名構字其忠，謇士也，清心勁節，祇服文藝，故其臨事，天下謂之直臣。今刺史河南元使君名澹字行衝，精粹士也。正辭雅道，研機禮樂，故其著書，天下謂之良史。朝請大夫行陝令清河崔君名昱字盛緒，長仁合義，睦而奉姊，郭奕之儔也；友以為兄，魯恭之匹也。故其虛心應物，理家移政，則太守樹風以養之，宰君承流而廣之，始乎精悉，終乎惠愛，務煢嫠而歸厚，惴奸慝而寡悔，寂則旁通，誠則圓對：斯並倜儻卓犖，殊尤絕倫者，盍務之哉？郡有張士龍、王忠誠、侯元嗣、袁休、郭琬、王方等，修業謗聽，感緣信受，應乎千進而，聞於十室，皆以為周錫王命，而藏大鼎，漢振天聲，而樹隆碣。況探密記，指元符，轉聖輪，道皇極，使雕篆之辭缺，則莊嚴之事眇，云何以觀人世、殿我邦乎？遂載諸厥鍾，宣此偈曰：
賢劫聖，惟法王。吾君子，與巨唐。應符契，而後翔。龍圖永，象教昌。清燬宅，接通莊。列璿題，崇寶坊。翠華轉，河之傍。青蓮降，陝之卿。河之水，幕榮光。陝之路，蔽甘棠。東洛邑，西咸陽。望巡幸，且康。歸調禦，福穰穰。
形器分，有宰匠；名言立，有導師：上聖卓然大仙之旨也。定融於惠，惠無不明；明證於覺，覺無不定：虛其照然觀我，動以權而應物。智周斯大。功利斯遠，繼善者循乎業，欲仁者適乎變，業迺至於無相，變複存於有作：使因城之廣，刹土之嚴，其來尚矣。
聽琶寺者，聽琶王子避位出家，三藏法師寶思惟之立也。夫所宗謂道，道崇可讓位，況生於佛國？所慕惟法，法住可濟時。況行於人代？其吳季子、安世高之事，魯仲尼、康僧會之徒歟？不然，何以禘俗歸真，秉彝宏教之極也？故誓於東震，發自南離，藏戒珠，卻商寶，陵海漲而絕雲島矣。屬句鹿傾其五兩，餘皇折其三翼，法師於呀呷渺瀰之際，睹觀世音像一軀，隨而載之凡七夕。觀音則聖極於既墮，迦葉以神形於既沒，海可以化為之跡變入諸身若是乎？海本如故，則荊陷莫致瓜步，浮杯遂往，孰喻乘桴於中道，舍筏於彼岸邪？至則冕旒讚歎，京師翕習，意吉之友而仍得自摩，眷之更生，與之紐解征而張絕緒也。始憩西明寺，譯《金光明》、《楞伽》、《文殊師利咒藏》、《廣博嚴淨》、《陀羅尼》、《浴像功德》、《大寶積》等經七部，顧而言曰：「機輪未兆，礙之珠域，誌成已信，乘之坦塗。今微言載剔，密藏鹹啟，吾其往矣。」況求法不二，解空第一，竟超西闔之群，必擇東林之眾。常謂洛京闕塞，山斷川流，枕城池於正陽，當日月於亭午。脈脈中瀉逶迤左薄，黃道映以為界，翠屏臨而見空：天下地勢之寄也。故寶塔曾盤，鏡龕延袤，禦梯憑下，敷座因高，具次八四，方成萬億，皆默而許之，感遂通者。
法師迺亂流東濟，止彼香山，又於山北見龍泉二所：洞澈深淺，則鋪丹孕碧，噀珠連而上跳；回敻經複，則小雨微風，點瓊析而傍散。積礫搖動，光輝自然，琉璃混成，毛發可數。法師樂之，爰創方丈，鄰於咫尺，堅持願力，善誘檀心，皆撤無之歡豫，盡布金之須達，更於其側，造浮圖精舍焉。飛觀遙峙，仙莖崛起，遠而趨之，虛空縹緲於其閒；近而察之，岑壑青熒於表裹：羌難得而名也。景雲歲辛亥月建已日辛卯，制以法師所造寺賜名曰聽琶。維皇建極，與天比崇，教設而風靡，化行而日用：法師不忘本而遂初乎？
殿中侍禦史趙國李畬字玉田，育粹含采，妙機強學，佑其垂成，憲以從事。法師即於山之東偏，建丈六石龕，匪泐而攻，載追而琢，四眾圍繞，萬人唱和，疑隴埏之朝隤，狀羅浮之暗徙。則圓焰石乳，凝陰水精，香封韞玉，花灑交瓔，諒殊特也。若迺立三會，開八關。撞鴻鍾，伐靈鼓，引清梵，稱神咒，向之雙泉，氛氳五色，雲止煙絕，星流火變，亟福應而神滋焉。每熙春載陽，庶物和暢，此都人士，則填城溢陌，自北而南，遺光相涉，群聽相接，震聞乎數十裏外，無不舉袂陰峰，揚橈沸水，潔誠而往，修禮而去。爾其倚紅樹，憑丹檻，清泠窈窕，聲聞下土，披光若滅，人得至天：其崇信也如彼，其安閑也如此。禪期樂淨，道詎越於身心？觀豈惡囂，事已冥於世界：寺之梵眾，得無量無轉不退輪永於斯也。沙門圓實，密行精苦，辯才酬對，以屍臣之命，功藏於宮；大夫之靈，德撰乎廟。矧夫清涼有地，常所住持，忉利為天，宛其相似，文殊以之演說，耆城因而回向者，複何如哉？雕而頌之可也。俾宣偈曰：
洛之表兮伊之東，山有香兮泉導蒙。攢櫨疊栱兮飛在空，錯石雕瑉兮生梵宮。乘豁險兮開素波，望參差兮圓彩虹，維妙力兮歸大雄。聽琶之子心定惠，轉輪聖王道光濟。山之曲泉之涯兮，特勝緣與宏誓。永安居而悟寂，混群物而同契。
惟蘭有香，惟玉有璋，可吉其夢，可勞其弄。故稟離成女，祥歸太子之家；自震為男，業盛天人之邸：因以貴者，德其全與？我唐章懷太子有良娣曰南陽，張氏之子也。邠王守禮之母也。初章懷封於雍，良娣選以入，後章懷謫於巴，良娣隨而邁。邠王錫元社，建黃扉，良娣坐華茵，驅香轂：雖逶迤失於偕老，而契闊存乎與成。始十四奉吾夫，逮笄年而轉茂；終六十四違吾子，當卦數而同極：非婉娩淑慎之則，含章尚柔之令，孰臻於此矣？若迺畫堂清兮羅幕薰，匱照曜兮結氛氳，杲杲之日，英英之雲，藎良娣之才之美，是效是則。潔素罔捐於篋，煒彤益昭於管，雩顏不競，徽範自持，處獨藹如，顧儔芬若。施於積善，睹從梁駟馬之藩；貽厥累仁，傳相漢七貂之緒。
隋上儀同甘泉府別將嚴之曾孫，侍御史睦州刺史詳之孫，朝議郎行桂州都督府始安縣令明之女也。曾構鬱起，昌瀾遠激，去遷南國，儼西鄂之豐碑；來應東朝，署西京之戚裏。不然，何謂釐爾女士，從以孫子，而允為禕袂之良乎？及母儀可宗，臣軌伊勵，師以儉約，戒於盈蕩，洛濱無祓除之事，涇上無粲美之物。衣錦褧裳，寧吾所好，擊鍾鼎食，唯爾之兢，俾吾王忠肅恭懿，既明且哲，誌於道者，本於教也。粵景龍二載孟夏之月，遘疾棄養於京延康第之寢。洎景雲光華，春雨自葉，睦於我則先受九族，慈於王則每深十起，永其錫類，眾悅以人，禮物朝遣，使臣廷命。金紫光祿大夫行鴻臚卿趙承恩、銀青光祿大夫尚書左丞元柬持節冊贈曰章懷皇太子良娣，祔於陵邑，禮也。
嗚呼！山疑鶴駕，地即烏號，太子賓帝之餘，高宗在天之所，衣冠道德，密近屬於陪乘；光表闕塋，殊遠嫌於好內。又典地司空邠王守禮，幼承法度，長被暉光，九仞之堂，鹹曾氏而逾蹙。萬家之域，小韓王之不綱：所以傍彫翠炎，伏奏丹墀。天子孝理之風，已周於品物；孝思之德，況及於兄弟，迺敕禮部尚書蘇頲采詢為言。由是稽舊聞，討前訓：位不之易，祿不之重，而莫顧者，鄭媵之足稱也；信不負心，義不虛事，而竟死者，越嬪之可徵也。或彰君之隱過，或徇已之微直，曷如有始有卒，知柔知剛，艱虞則持操服勤，富貴則謁誠循禮。夫詮一行者，尚紀圖書；具三從者，豈遺刊刻？其銘曰？
天祚肯唐，於昭烈光兮。土分五色，作我藩國兮。雷震百里，維皇元子。元子伊何？匪淑不娣。厥娣伊何？終溫且惠。桂宮甲觀之聲跡，竹苑平台之往昔。車已折兮我未亡，鼎其新兮子為王。子既王兮我為太，殷聖造兮沐嘉會。歲不與兮時迅奔，華榱壞兮托寢園。闍崇於上哀，松柏被於長原。子哀哀兮篆碑於是，親永永兮歿代如存。
君子之質，則有文也；君子之備，則有武也。蘊其材而正直是與，行其道而剛柔迭用，經德所以不回，稱詩為之立禮。碩大之教，聞於四海；人爵之美，奮於百代，：受天之祜，不其然歟！公諱某，字某，彭城人也。皇矣漢祖。出自唐堯，始則豢龍為事，終而斷蛇著符。非卯金而勿王，書之甲令；有盤石而命第，布在方冊：於昭慶靈，誕發休緒。有隋之接統也。我曾祖諱某，仕至晉州刺史左衛大將軍普安郡公；我大父諱某，仕至蔚州刺史襲普安郡公。皇運之纂圖也，我先君諱某，仕至江王友上柱國襲普安公，追贈陳州刺史者。制連五之教，以乂其邦；攬韜鈐之英，以和其眾；從師友之訓，以崇其術；複公侯之業，以載其名：匪我先人保之，孰能後嗣達者？
公即陳州府君之元子也，純潔浩素。直專靜密，外象威嚴，內含光耀，弗誦於非聖，弗言於非法，雖跡係蕪室，而心遊坦塗：始有遠大之譽矣。弱冠修文，明經高第，解褐趙王文學。金門之賓，就以強學，毒席之士，來而好問。遷荊州司戶參軍，轉汾州孝義、益州晉元之二令。養能於掾吏，大機未發；從政於宰君，中孚是用。三人為師之地，更成乎魏美；四子講德之鄉，益變乎夷俗。以殊績遷左衛長史，佐其戎昭，欽若軍令。屬永淳之歲，元元虧稔，命公泛舟之役，窮於恒、岱；委公開倉之利，濟於幽、燕：是寧邦本，係賴家給。還擢拜朝散大夫，遷原州都督府司馬，仍統郡牧事。西至崆峒之隅，北經都盧之峽，其人好武，賡歌作詠；彼乘有駜，雅頌成章：豫博之連謀也。雖七國之勝，兵鋒憚於甚銳；而九州之雄，地勢當其懸隔。拜公為齊州長史以鎮之，難平，轉沂鄜二州諸軍事二州刺史。令以條察，風以化遷，願冠者載穆其容，嬴鋤者罔矜其色。連課第一，遷將作監。尋加銀青光祿大夫司仆卿。惟匠有卿，考百工之最；惟仆有正，稱六官之長：藎任能之遷矣。
大聖天後崇清廟而尊祖，建明堂而配帝，作城洫而量土圭，圖山川而鑄金鼎，縮板以載之，置筵以度之，三旬以成之，百物以備之。獨任於公，不愆厥旨，非博而稽其禮，省而精其事，則曷能臻於此乎？戎羯之縱暴也，易之梯衝，頗亡其樓堞；魏之桑梓，尤固於藩籬：令公馳傳檢校魏州刺史以威之。寇平召之，猶領本職，複加將作大匠。長安東幸洛陽，拜公為右衛將軍司農卿，轉右金吾大將軍副京師留守。出綜金革，比上台之禮者四；入司帑藏，分洪範之政者一。轉嗚呼（疑）以盛其義，通僦以清其緒。由是采酂侯之典，因營宮室；奏齊人之言，即回輿駕。至則兼領右羽林軍。節湣之舉兵也，讒臣構東朝之隙，上將膺北門之重，難無苟免，謀無苟合。君則有命，若將援於鼓旗；士鹹有約，不可犯共介胄。已而特授鎮軍大將軍，封舒國公，食邑三千戶，實封三百戶，賜以金帶衣物，重拜司農卿，賞厥誠也。公以休咎由人，動者悔之始；盛衰自我，息者機之先：故在物害盈，謙而受福。及引年辭事，老而得禮，於是乞骸骨，抗章疏者至於再三，朝廷嘉而遂之矣。門列行馬，室縣安車，遠寓於氾右，近持於越寶。閑心用晦，物有自親，啟足歸全，神無所禱。享年七十有七，以景龍三年太歲癸酉十二月十五日，薨於長安光德裏之私第。天子輟朝以谘悼，都人罷肆以傷惻，齊之喪嬰，鄭之亡產，無以過也。
迺追贈持節都督袞州諸軍事袞州刺史，降使吊祭，賜錦衾襚服，官給喪事，京官六品一人監護。太常考行，諡曰貞。夫忠者期於盡命，孝者貴於立身，義者厚於利物，信者多於庇人：猶五材行而不可闕，五味足而不可廢。則安夷險，保明哲，太社於是乎錫其風，太常於是乎旌其事，練識而言罔毀譽，避榮而交非諂黷。以溫良恭儉之德，知進退存亡之機，然後指青門之路，美賢於疏廣；登洪波之台，長立於周含：於公得之矣。粵某年月日葬於霜所，禮也。美哉！漢宮宏敞，承明在其北；秦嶺連屬，太白拒其南。思上都之冠蓋，望先塋之碑表：此又臣子之不忘也。其孤衛尉少卿曰茂道，群紀為儔，荀何是則，二世之業，代仍其位；三年之制，喪過乎哀。以為有初有終，疇庸之道斯遠；匪雕匪刻，補代之圖藎寡：荒惟授，菲也披文。迺作銘曰：
炎漢之靈兮，纂堯之德。粵若介弟，受封南國。為侯為王，休有其光。四牡奕奕，赤茀金舄。降爾遐福兮，邦之仁人。昭爾懿行兮，朝之藎臣。我有忠烈兮，以為之寶。我有榮華兮，何適非道？躬清明兮翔廖廓，佩金紫兮富圭爵。日冉冉兮亟回薄，歲崢嶸兮其搖落。吾將追於祖疏兮，噫何為而葬霍？龍山趾兮鳳城端，青靄深兮白露溥，混群物以共盡兮，揭之豐碑之是刊。
欽若於天者，謂之代工；覆冒於人者，謂之成務：則調元氣，法三象，鼓洪爐，宜萬物，其代工成務之本也。簡大僚所以服其事，明先正所以詔其功，卜熊羆所以占其兆，從龍虎所以合其應：匪徒然而已哉，有唐元老宋公侯矣。公諱璿，字休璟，晉昌酒泉人也。昔在夏商，大夫陳其氏姓；洎遷汾晉，季子聽其聲樂：豈軒之後、唐之遺乎？既仕楚而聞魏，亦家秦而滅項。涼武昭王攬中州之傑，居右地之盟，七代祖晉昌宣王和，佐厥威霸，守其夷險，故累為郡之首族。粵宣王逮我曾祖驃騎大將軍開府儀同三司贈兗州刺史諱某。世位大將軍二千石。大父洛陽令朔方郡讚特贈秦州都督諱某，烈考咸陽令贈岐州刺史諱某：操斧鉞、班珪瑞者，耀洪烈於四世，垂餘風於百里：於穆不已，莫之與京。
公初髫而孤，入則孝，出則悌，承於母兄之旨；及冠而立，學以聚，問以辨，從於師黨之言焉。張嘉運先授於《易》，森然可見者萬象；賈公彥次授於《禮》，聽匣可觀者百度。射策高第，初補吳王典簽，曆綿州巴西尉、同州馮翊主簿，弗之好也。嘗欲屠郅支，刺樓蘭，執渾邪，逐呼韓，始自謀於將帥，終見器於公輔，遂為疏勒道行軍從事，策勳至上柱國。授營州都督府戶曹參軍，尋以朝散大夫檢校朔州刺史。藎養能而成績矣，轉安西副都護檢校庭州刺史。長壽中，武威軍大總管王孝傑之復四鎮，實賴其謀。表公為西州刺史涉黽沙，薄烏壘，矛精絕，尉渠犁，此之謂也。公至則扶厥傷止其擅，因所利補其闕，故西州之士，刻石而建碑焉。無何，遷靈州都督新昌軍防御營田等使，入蕭關，殺都尉，絕梓嶺，討符離，此之謂也。公至則城彼方要其險，狎諸野墾其實，故北地之大者，有備而無討矣。就加銀青光祿大夫，入拜左豹韜將軍，遷司衛卿。未幾，攝右肅政大夫檢校涼州都尉假節隴右諸軍事。參警夜之肅，嚴不時之禁，事典之常者，惟公是遷；受南憲之寵，總西方之役，邦家之急者，繄公是任。其年，麹莽布支率種落數萬寇於洪源也，公訓鉦鐲完甲兵以禦之。虜見積屍之凶，我懸斬級之賞，遁則忘草，在而蒙棘，他他籍籍，不可勝雲。朝實休之，除右武衛、右金吾二大將軍，俾仍舊鎮，雖貴而不留中也。先後稽六官之本，思五法之要，自我聰明，惟天照鑒，迺拜公文昌夏官尚書同鳳閣鸞台平章事。隱心而行，正色不撓，功多微管，議切安劉。
中宗之踐副君，旁求中庶，特轉公太子右庶子，加金紫光祿大夫，知政如故，召綺裏而稱叔孫也。屬駕言北垂，薄伐東鄙，復公為夏官尚書兼幽管二州都督安東都護，按河北之州軍，自比阝鄘巡遼碣。貪夫廉而忌法，戰士逸而待寇，且有倫要，而無怨讟。神功初徵拜輔國大將軍同中書門下三品，遷特進尚書右僕射，食實封三百戶，已而居守秦雍。今之揆路，古曰台司，百寮師師，萬事理也。分郡關而典之，鎮京師以留之，豈富人之始封？亦酂侯之大任。位益高而勇退，年愈邁而思止，抗聞旒扆，密奏封章。久之，聽致仕，進封宋國公，朝朔望。天子方崇文太學，講武宣揚，延首鴻儒，傾蠍餖老，復以公為太子少師監修國史，乞言而書法也。景雲初，匈奴請公主盟使臣，為約未堅，致辭或紿，因命公為特進檢校御史大夫朔方軍大部管以禦之。仗宸威，肅戎令，人莫聞於吠犬，騎寧憚於射雕？舉則全師。還而罷事，將簡棄軒冕，神明芝術，然邦有大禮樂、大政刑，率由典謨，罔不谘度。享年八十有六，景命不造，延和元年七月戊子，薨於長安懷真裏第。嗚呼哀哉！
皇上聞哀撤懸，出次揮涕，追柳莊而亟命，思鄭產而安歸？制贈使持節都督荊州諸軍事荊州刺史，贈物四百段，米粟四百石，喪事官給，仍差官四品一人監護，有加等也。太常考行，諡曰忠。《書》不云「殷之得傳，用訓朕志，而承其道」。《雅》不云「周之命程，是用戒我師而就其緒」。於戲！惟公浚明前典，允迪古訓，總而成之。入則獻規，出不言政，石建、孔光之比；決勝千里，通知四夷，子房、充國之亞。為將軍，尊重於位，而謝賓客，公之不敢專；為丞相，開陳其端，以歸人主，公之不敢伐：如是則鏤彝器，圖旂常，載史官，列盟府矣。夫翠鵠犀象，非不鷙也，有其用則不全；麟鳳黽龍，非不靈也，無其時則不至。若迺時已偕，用不竭，身已康，名不滅者，既明而且哲也。公上惟祖禰，傍至功緦，頃於槐里之閒，堇原之右，卜其兆，圖其域，各以族而為之度焉。臨薨，戒諸子曰：「儉則自完，孝不忘本，吾之志矣。」嗣子陳州刺史先昚、左千牛中郎將先擇等，克奉遺命，能循懿業，以年月日，葬於舊塋，亡夫人太原王氏從祔，禮也。昔禽息進裏奚於秦，而穆公之政厚；虞邱進叔敖於楚，而莊王之力霸：故有代祀而代祿焉。則我師臣計功，允子宏風，小彼秦楚之事，大哉韋平之烈。謀可久者，敢作銘曰：
稽古陶唐，惟帝之初。遷虞事夏，俾侯而居。曾盤峻峙，令德之祉。亦曰綿係，誕生君子。君子伊何，邦之宰臣。宰臣伊何，秉我洪鈞。登於廟堂，王則是保。服於戎狄，公常致討。事惟一心，恭迺三命。崇讓頤老，歸閑體正。天也不憖，人之雲亡。大夫掌域，群公會喪。咸陽北阪，渭水南渡。其如邢山，永此防墓。
惟開元二年龍集攝提格夏五月哉生明，高安長公主薨於長安永平裏第，享年六十有六。嗚呼哀哉！景申，上發哀，於暉政門設次，舉聲輟朝。加等遣大鴻臚彭城侯劉知柔持節齋書赴吊，京兆尹攝大鴻臚鄧國公張暐、司農少卿李彥有司帥屬護喪，文武五品已上會哭。《書》不云「敦族至於九，以昭於百姓」。《禮》不雲 「敘親居其一，以統於萬人」。此所以追有虞而化天下，感配陳而慟宸極。復以為素旂誄行，彤管區風，司常留，執史多紊，迺制銀青光祿大夫行紫微侍郎兼知制誥上柱國許國公蘇頲為銘刻石。臣頲不敏，颺言拜命云：
長公主諱某字某，隴西狄道人，高祖神堯皇帝之曾孫，太宗文武聖皇帝之孫，高宗天皇大帝之第二女，中宗孝和皇帝之姊也。太上皇之姊，開元神武皇帝之姑也。昔軒後修德，高陽任而豫之；虞臣邁德，伯陽衝而用之：故先王會昌而王者興，前聖受命而聖人作。自風偃三代，刑清百年，揚耿光於祖宗，紹期運於神武，上以比崇於黃軒至其道，次以宗極於玄老施其教。慶漸綿瓞，恩周行葦，重熙而累盛，皇哉而唐哉。公主承姊月之華，分女星之耀，閑和美度。婉娩令德，有循其禮，無擇於言，鑒圖取則，聞詩服義，故可以賦絲緡而開湯沐者也。於是曳紅綬，賜青圭，香滿玉壚，彩搖金縷：允所謂帝乙歸妹，以祉元吉，魯侯主婚，是稱同姓。始封宣城公主，下嫁乎王氏。駙馬都尉故潁州刺史贈右監門將軍太原王府君諱勖字遂古，右監門將軍平舒公之孫，歙州司馬之子。自周儲洛濱之契。秦將頻陽之業，門昌帝緒，家累天姻，徵平叔之才貌，得孟孫之閥閱：亦既觀止，展也令儀，成其肅雍，率由俊彩。至盥漱櫛縱，笄總衣紳，箴管刀礪。線纊縏袠：若此者敬而持之，動必於是，則其餘可重也。
天授中，聖後從權革命，駙馬非罪嬰酷，公主復歸於後庭。凡九十甲子，口不入辛味，耳不聆曼音，體逾尚柔，言靡敵怨，運觀心之神，豈寂以幽通？將虛而信受。有菩薩現前者數四，後每奇之。中宗禹物不改，漢儀初復，迺命宗正卿李珍冊拜宣城長公主，食實封一千戶，並置府僚，比侯王之封，齊令丞之秩。太皇御極，又增五百戶，改封於高安，且重永康之冊允符長廣之拜。今上握圖，又通前加至二千戶，尚於德，先於親也。公主頃歲奉嘗睹高宗畫像，雖光靈在天，而見似目瞿，感咽於地，遂成心疾。至使名醫萃止，禦藥相望，孝焉而終，仁則何輔？嗚呼哀哉！
富貴迺驕奢之資，不期而至；吉凶迺盛衰之象，不召而成。故泰忘約。吝生動，寵怙權，雅邪醜正，知得而不知喪，知存而不知亡：嘗曆觀之熟矣。由是黃金象牙，明珠翠羽之飾積於外；雕文刻鏤，衣紈蘆縕之巧充於內，然後堅車良馬，漿酒藿肉，吹笙竽學歌舞於其閒者，殊不知以相強而結禍，因自瓷而招危。魯元所以好過度，竇太所以縱窬禮鄂邑所以懟抵罪，湖陽所以匿犯法，館陶所以求不獲，昭平所以免河上：埒開邙阜，允子孰聞？田在漢京，權臣所奪。籲！可長歎息者矣。我長公主則不然：避榮守靜，退藏於密；端操正色，進寡其辭。為皇女焉，為皇姊焉，為皇姑焉：非不貴也。能戒盈忌滿，智崇禮卑，儉德之恭，讓德之益，主無攸遂不專也，勤無告勞不匱也。宜於秋犢，以助宗人；率彼春蠶，以從王後：則未嘗忽諸。猶深悟色空，大依禪惠，觀我生之進退，究人事之終始：藎泡夢之為喻也。迺散以檀那，離於染著，景雲歲，請罷賦邑，蠲屬官，遂沈冥，從省曠，書上而制違之。嗚呼！身歿意餘，道之微者。
古有女儀嬪則焉：或孟母之勤學，敬薑之知禮，仲妻之辭相，惠婦之光夫。然出於素族，書之緹史，未有居高益下，托體至尊，如長主之儔矣。故能九師讓能，三子聞教，自我之出，與時偕行，知微知彰，不諂不黷。長曰暐，銀青光祿大夫太僕少卿；仲曰暉，朝請大夫衛尉少卿；季曰柬，尚舍奉御：並欲報罔極，欒貌棘心，哀以送之，黽從筮吉。粵某年八月朔十七日，葬於咸陽之北原，禮也。落月過半，秋陽浸微，清節凝兮朔風斷，丹列兮秋雲飛。望槐里而西馳，去萩園而北顧，視牽牛兮像設，過飲龍兮徑度。闍{穴叫}{穴條}，嬴女之樓台。松柏陰煙，近漢皇之陵墓。其詞曰；
赫赫上帝，臨於巨唐。卜年萬倍，誕睿興王。何彼穠矣？休其有光。亦既從夫，車服不係。亦云主婦，蘋蘩以祭。在貴能約，終溫且惠。樂隻君子，曾不永年。未亡之人，歸於九天。心以理遣，身以義全。光於累聖，受於明命。伯姊延暉，皇姑襲慶。監以損益，辭其滿盛。我有空言，宗於釋門。不生不滅，茲道存存。兌之降靈，西反其魂。詠清淺兮天之際，憶瀟湘兮日已逝。登寒山兮見超忽，生秋草兮坐蕪沒。金為字兮琬為碑，永貞芳兮實在斯。
