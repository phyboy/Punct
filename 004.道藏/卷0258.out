世稱李公德為範，言為師，行為則，事為程。於戲！彼之四者，吾以一貫。及值緝熙之運，懷廣大之業，天下謂之登相國，踐台司，竟而此位不躋，亦公之譽也。若季孫何訪？不對者宣尼；季子可法，以書者文仲：夫如是，故聞其風，誌其道，粵未量已。公諱乂，字尚真，趙房子人也，柏人侯曇裔孫。侍書勁十一世孫，自咎繇虞臣，老聃周史，純嘏之烈，清華其冠。曾祖彥博，振威將軍光州固始令。祖惠明，弋陽西曹椽熊州司倉書佐。父大智，閬州新政令，公貴達，追贈濟州刺史，以昭孝焉。北臨代有恒嶽，東注彭有泫水，豈恒之寶，泫之精矣？何奇士之不乏，而我公誕生歟？
公幼而閔凶，弱不好弄，十一從學，極奧研幾；十二屬詞，含商咀徵。中書令薛元超謂人曰：「此子必負海內盛名。」十九郡舉茂才策第，考功郎劉思立一見又如之。調補潞州壺關、婺州武義尉，羈雲逸而在泥蟠也。秩滿詣選，吏部侍郎蘇味道，偉藏器而嗟韞櫝也，特授藍田尉。又策高第，累遷乾封萬年尉，雍州長史薛季泉視事谘謀，推誠悅服，主畫諾而班詔書也。擢為監察禦史，曆殿中侍禦。平而不頗，疏而不漏，與禦史令黃門監漁陽公承旨鞫偽，發奸除惡，刑以矯末，禮以教中，有若決疣潰癰，焚符破璽。景龍中，葉靜能諂諛媚妒，權勢傾人，自謂金鼎可期，羽衣而立，公劾奏其僻，中宗原而宥之，不肖者懼，不仁者遠。無何，加朝散大夫，遷尚書司勳左司二員外右司郎中中書舍人，立義起草，司言揮翰，藎閑練而芳蔚也。遂長兼昭文館學士，雲龍待問，天馬成歌，群士躍鱗，係公稱旨。太子上即位，檢校吏部郎中，正關鍵端也，持刀尺審也。建是無撓，翕然有聲。二歲遷黃門侍郎，加銀青光祿大夫，進爵中山郡開國公，食邑二千戶。雙鼒轉紫微侍郎，掌制數月，兼刑部尚書。明年正除檢校尚書，校郡國考績凡二歲。
古之邁跡垂憲，選賢與能多矣，抑揚者或齟齬齬為心，塞默者或籧篨為貌。介無不執，執則嫌於偏；柔無不通，通無惡於善：士君子患也。公列近臣、居常伯則不然：秉命彝德，徹乘理，錯綜平枉，梧按（疑）倫省；忠而公，信而順，謀始而作，慮先而動：明可照肝膽，精可析毫芒，議必當而刑不放也。故邦釋令典，公敷大猷，粗舉凡矣。聖人迪謨訓、書簡冊惟文乎？公掌絲綍、握鉛槧，典可常而史不隱也；聖人鞠師旅、繕甲兵惟武乎？公賦其車蒐以器，居有禮而用有神也；聖人訊法約、疇事省惟清乎？公削煩苛、節更算，著諸令而便於宜也；聖人核臧否、甄黜陟惟明乎？公差九牧、區五等，措諸枉而舉於直也。夫文武以序，清明以成，斯事體大，與時偕行。行之我公，則無遺矣，嗚呼我公，何不壽矣？明靈罔恤，闇忽而殂，享年六十，開元丙辰歲仲春癸酉，薨於京師宣陽裏第。旒冕震悼，衣冠痛惜，秦裏奚、鄭子產烏足擬哉？制贈公黃門監，絹布三百匹，米粟三百石以賻之，太常考行曰貞，宜矣。
公每誡其子，師於薄葬，有子寧等五人，並喪過乎慼，奉遵先旨，不敢隳廢。韋賢業儒，竟遷魯國；杜預知禮，自表邢山。故寧等以其夏丙申，卜葬長安細柳原，東北望帝京二十有五里，償其誌也。柩既引。戶部尚書東平畢構、少府監吳郡陸餘慶、散騎常侍扶風馬懷素、黃門侍郎清河崔泰之洎紫微侍郎武功蘇頲祖於延年門外，舉觴言曰：「不還故鄉達也，別於此路窮也，孰雲中山，寧厥後土？非此公之為慟，吾誰慟乎？」服馬悲鳴而不前，行人涕泣而相向。僉以頲者公稱知我，我謂之甥，固嚐揮斤見期，必使刊石為事。頲則不佞，曷於是重？相泣謂曰：「我輩見中山弗冥冥隳行，弗察察從政，弗執利邀寵，弗誇毗耀榮；無躁求，無苟得，結友朋義也。誨子弟仁也，薦賢畏其知，聞善若已出；急於病，讓於夷，輕於財，重於施：迺中山之度矣。」所著文集，成六十卷，五言之妙，一變乎時，流便清婉。經綸密緻，猶樂簫韶、工黼黻也。至於心凝風味，神嬉景華，奕棋不孤，弦酌相伴：樂然有地，貴豈在人？奈何則亡，不可複見？因更為長慟，俾愚敘之。黃門監漁陽公盧公，居世有閎散之任，與公有範、張之密，強學業偉詞，藎撰其實也。遂作頌云：
龍德周史，黽文漢相。鼎鼐遞襲，簪纓相望。常山之英，泫水之精。代稱不乏，人惟特生。
鯉趨成訓，敦詩閱史。鴻漸於磐，陟遐自邇。暫勞州郡，俄拾青紫。王佐之才，一日千里。
高遊省門，近侍軒墀。守位以正。行已無私。無私伊何？惟忠是效。以正伊何？臨事不撓。
八座爰踐，三階未陟。如何不臧？景命雲極。中夜嬰癘，崇朝孔亟。縱壑，摧鱗，靡霄墜翼。
如水之清，如玉之貞。如衡之平，如鏡之明。應享年以介壽，何短晷之先傾？晉喪名臣兮，羊公見哀於武帝；鄭有遺愛兮，尼父掩泣於僑卿。
歸無途兮往不返，歲將晏兮逝水遠。南山南河，往不返，可奈何？日運星回。天長地久。旌芳宣懿，無非舊友。
昔軒轅至孔某，師止十一，名之聖者；今天下尊皇帝，學窬三五，教之神者。既學且師，考今猶昔，蹈道從事，伊褚公焉！公諱無量，字宏度，其先邑河南之陽翟，十一代祖盛，後漢海鹽長，子孫因居，遂為吳郡海鹽人也。五代祖陽，齊民部尚書駙馬都尉，嗣錢唐侯。高祖遼民，梁鄱陽王國常侍。曾祖仁宏，陳始興王法曹參軍暨陽令。祖範，隋豫章郡丞。父義宗，皇贈使持節和州刺史。自微子封宋，以迄於恭，恭裔食褚，因而得姓，迺侯迺戚，或史或儒，粵不可量已。豈嶽鎮天峻，是先人之郡國；將湖清世平，當天子之門館：靈其效矣，公實休哉！
上哲鍾懿，元和育粹，忠乎孝乎，盡至於至。寬得眾，易有親，晦而明，微而闡：其立行也。絲白不染，不成黼黻；砥磺不礪，不就純鈞。寢思益，居待問，功可倍，諭可博：其立言也。始吳興沈子山、吳郡曹福授以經，次吳郡張嘉會授之史。演至賾，平牴牾，研至精，起廢疾，貫心則中，達革其餘，師迺厭服，爾為宗匠。逮攝齊膠序，揚袂河洛，罔不企獨立以先赴，聆遠音而響從，猶彫材之有楩柟，綷翼之有鵷鳳。下制嘉辟。用超倫等，即拜成均直講，轉右鷹揚倉曹參軍，直講如故。稍遷成均助教，累至國子博士朝散大夫、國子司業崇文館學士。常二仲齊祀，會一時髦彥，主賓難，折群疑，應不敢誇官閥，單不能曜旗鼓。太夫人在東也。庭闈是思，鍾釜不違，遂罷而就養；我聖皇居震也。司過惟史，聽聰則書，複徵以侍讀。及回金輅。問辟雍，搖柄前席，有丞有祝，聲泉眉以坻穨，辯連屬而河瀉。是日中賜章綬，並時服雜繒，就拜銀青光祿大夫，以昭其業。上正位，遷剡王傅國子祭酒，轉左散騎常侍，特封舒國公，實食二百。公雖傳天人、司國子，然而載啟載沃，百氏之言滿中禁；日尊日事，五更之禮存上庠：故珥貂寵而刑馬誓也。尋與中令范陽張說、侍郎武功蘇頲、黃門郎趙郡李乂等開講序於掖垣，悉上其昌言嘉謩，可體要經遠者。京都之政，起自軒墀；齊魯之風，成於縣。公以遭盛明而華皓不息，迺作帝師；懷喜懼而斑斕未旋，孰為人子？灑零獻懇，於再於三，重論思而久駐，修切至而方遣，臨軒贈詩，盈篚將意，華晨省而偉晝遊焉。居無何，太夫人即世，公禮不當毀，號而殆滅，遂於塋兆之側，伏苫塊，時鬆楸，鹿常犯之，公祝迺止：應物也。通神也，有如是乎！喪既除，驛徵至，仍舊左常侍兼侍讀。登朝則老臣布武，自屏不趨；侍講則宦者平肩，必輿而進：皆別旨這這非常也。上複以舊章散落，群籍湮墜，張購令，據逸文，補其缺，刪其謬，敕公於都乾元殿、京麗正殿總而成之。上帝之璧，先王之府，委墳素，流筆墨，可滌元覽而照清光耶？日者皇太子誌於學，齒於胄，演經則太師憑幾，納誨則元良降席，諭夫錯中刑外，一物三善者禮如前。粵開元庚申歲正月延生魄，景命不造，遘疾薨於長安崇仁裏之賜第，春秋七十有五。上輟朝不視，旅次而哭，遣中使潺浮動以恤故，盼近臣歔欷以追往。迺贈禮部尚書賻物四百段，米粟四百石，小宗伯陳祭儀，亞京尹護喪事，歸則本州刺史帥屬厚加焉。僉謂公進以秉德，動而率禮，自石渠處首，金華造膝，時屬外賢良，杜讒佞，雖明慮天斷，匪獨開陳，亦讜辭日聞，寧虛聽受。若藏罟者諗無藝，出裘者思有惠，使輕革也之說，傲嬰也之譏，又安能是？果良圖中比，則隱之微，章之末，所《撰儲君翼》善二十篇，《帝王要覽》二十二卷，《帝王紀錄》二卷，《心鏡》三十篇，刪正《論語》、《孝經籙》各一部。每條上則留中，錫之孔殷，盈不可數，大抵以義約，以文見，俾興亡有兆，消長無傾，規乎諷乎？類乎指乎？行之則是，聞足自戒，不然，何以皇齎之，聖葉之，至於斯也？化益淳，儒益信，則郊廟有典，賓軍有容，發揮牲玉，斟酌犧象，必谘焉度焉：此又眾之難，公之易。薨後群學士於書殿中得講史記至言十二卷，即日聞之。上悼甚，重賜其家絹五百胥。試為我著常奏新篇，從取其書，竟齎遺草，悲夫！粵某年仲冬甲子，歸祔於錢塘臨平山之舊城。容軒止塗，喪服會葬者數百，顧而歎曰：「公何學也？何師也？則我副君惟君，是登皇極，天子之子，是作孟侯，皆受於公矣。董則五朝典學，無同道之用；桓則三世各師，有殊特之美：曾不可援以事舉諸凡，卓哉！使後之人泛微波、攀絕跡者我公也。太常易名曰文，宜也。」長子河南澠池主簿庭詢，次左拾遺庭誨，次京兆渭南縣尉庭賓。三子之戚，二連所善，居家嗣徽，繼世承烈，則仲弓之有元及季，伯起之傳秉及賜，故遠邇嘉之。吳江漫兮將海合，吳岫重兮與天遝，公是屬兮公是安，仁則返兮儉迺完，異樹行兮生也誌，他石篆兮子也刊。噫不憖歟？寄之銘曰：
昭昭府君，生代葉期。儒有斯文，帝王者師。探幽典墳，讚道雍熙。其德彌芬，其謩益祇。訓由老成，榮以恩屢。資孝是悅，資忠是務。禹嚐獻蓍，光不言樹。專褚之學，啟舒之賦。六經芳兮七命章，戴頻頻兮服煌煌。無還齡兮有去光，未飾杖兮炊擁梁。宸極淒兮門人慕，悲風起兮轅馬顧，背西畤兮即東路。路阻修兮日悠悠，旌思兮空山秋。吾見業可久而名不朽者，猗那褚侯！猗那褚侯！
乾坤既分，彖象攸配，變則成女，終於歸妹，惟長公主乎！公主諱{少免}，字花妝。我興家邦，天錫宗社，昌運及五聖，真享鴻名；聖期至六神，武膺駿命。道❥❥❥❥❥❥焉絪縕構極，倬彼雲漢，的瀝乘春，華如桃李。順顏承誌，約禮知節，得繭館從蠶之儀，采公宮習史之藝。載瞻湯沐，爰賦井田，其創也與多於仙源，其徙也稱長於涼國。故丞相虞公太原溫彥博曾孫曦，台揆門閥，風流儒雅，僉諧是圖，曆選伊尚。君子至止，碩人其頎，協時之吉，備典之實。雜珮明璫，褧衣錦裳，熒熒煌煌，有秀有芳。居回英以虹倚，動群超而翠翔，媛成肅雍，侯守祿位。貴則能降，降而不驕；勞而在勤，勤則不匱：未嚐有也。皇嘉之而謂曰：「台！和以樂，變乎風，揮五弦之盡美，觀萬物之從令。欲同聽，迺親故，特傳於汝。」公主清揚神潔，妙指心閑，猶白雪之詞，冥通則應，類青谿之曲，多領悟皆賞。初榮賜以得，後誡盈而散：恩過魯元王豈上邑？寵逾竇太常豈臨山？每絕館陶之祈，自無昭平之贖，粹溫而敏，靜好而詳。以北渚之愁若何？西方之聖如是：大修圓果，深入至空。竟而瑤草淪霜。桂枝辭月，開元十二載八月辛巳，遇疾薨於京邸永嘉裏第，享年三十八。嗚呼哀哉！上徹懸久悼，臨次增涕，京尹護喪，群司蕆事。春年仲冬壬午，陪葬於橋陵，生資敬愛，歿效充奉。蕭史樓中，鳳音何望？軒轅台下，龍得仍攀。子西華等，扶杖而立，茹荼以泣，潺湲赴賓憫默觀者，羽荷容裔，翰林酸嘶。又昭乎遺風，誰著縑簡？垂厥後代，諒憑刊刻。豐碑詔立，睿劄親紆，捧戴則奔馳四靈，光華則回薄七耀。明山可轉，況連於銳{次金}；元圃惟積，重錯於琅玕：俾銅縷之湮沈，由寶書而飛動。禮臣不佞，敢作銘曰：
天其有章，銀漢玉潢。我則有祥，霄明燭光。柔祇不忒，芳問允塞。何彼穠矣？其儀是則。鳳凰於飛，公子同歸。琴瑟在禦，德音莫違。何泬寥之素秋兮，獨杳杳之元夜？何闇忽之誰忍兮？痛明靈之不借。清霜月，楚挽將發。流吹結雲，秦聲不聞。惟聖皇兮固金石，噫長主兮森松柏，榮以悼之兮長不斁。
禦史大夫，維弼之副；尚書丞相，粵官之長：若庭堅是敕，山甫為式，凝績之懋追榮未極可也。聖皇執象，增天報功；元老協斯，捧日疇貴。將詔頌其美稱，用命伯嬰，與之佐佑，存趙立孤可也。廣平之傑出者，公名則，字行謀，世以字行，始終不易。源彼二烈，泉乎百代，門閭當華嶽之峰，碑闕倚桃林之塞：遷自吾祖，定成我居，作鄭人矣。曾祖諱慶，隋長子令。祖諱德淹。隋太康令。考諱藥王，皇秋浦令。子男樹聲，大崇於官閥；令長傳業，夙振於台揆：況一變從道，三稱靡風乎！
公神靈特應，金火殊發，含照灼而更幽，蓄堅剛而轉銳。常謂處山者猛，不采藜藿；成蹊者芳，不言桃李。靜安獨行，汎覽群書，以管、晏之謀，迪訓貽典；用申、韓之法，徵奇撮要：高深廣大，盡在是矣。誌大好學，首中甲科，初補潞城尉，轉趙之平棘，換虞鄉主簿。任非待賢。居是適用，嬰酷而罷，居喪幾滅，率由於至性，每不勝哀。禮闋，入為鄠尉，時吳郡顧琮，秉銓調餗，致公密啟，授萬年尉，尋遷左肅政台監察禦史裹行，曆殿中左右肅政丞侍禦史。回複雙拜，周旋五人，悉心果孚，履尾奚懼？獖豕既制，拉二豎於威弧之張；神羊既立，挫三思於止戈之武：固亦霜驅隼勁，露落鵬摧，豈避憸言？俄招毀議，出為幽州司馬。都督薛訥，以元帥綜戎仗，權公為在端寮。設文備，甲兵繕，倉廩績，絕漢以奔，嚴城洞啟。遷定州長史，未詣職，入除金部郎中。景龍六年，鳴牝肆孽。分宰京邑，先屠戚黨，吏部人相狃，獄市皆紛。徵拜公長安令，丕弊不辜，大安所屬。無何，除將作少匠少府少監，飾{艸懲}蓏（疑）愛費閉奢，曾不無益，而成有吝。登加七命，食千戶，俾侯於廣平國。轉刑部侍郎兼檢校宋王府長史，司寇持平以議罪，君王好直而請由，是用刑不頗，為善最樂也。
明年王正月，我後時邁，翠華順動，蒼駕巡遊，幸朔方而經周漢，陟河東而觀舜禹，命公為蒲州刺史本道按察。偉儲峙之饒，悅股肱之壯，期至人於道路，宴君子於雲天，然後搏擊守宰，澄清中理。上因聽政，顧侍臣曰：「江淮之閒，風氣果銳，吏諸尤者，朕已得之。」又遷揚州大都督府長史，公刈作奸，鉏撓法，萬商利於舟楫，三吳貞於鼓鑄。皇念勤矣，徵拜鴻臚卿，即殿中監。國開賓館，威懷柔服之序；王列禦府，備物致用之殷：則九卿不如六尚書也。公力主財巨細，錙銖定豐省：翹天地之蘇，來自西極，溢水衡之貫，獻於北宮。擢拜禦史大夫，朝之紀也。夫端以憲職，流為法家，含宏則弊於僶俛，竦踴則嫌於激訐：狂徒失得，且觀興替。公之度藎不然：森貌寡詞，彼憚嚴而惴懼；察幽藏密，我易躁而安動：庶物和矣，群司晏如。加戶益榮，金紫宣命，齎予虛佇，丹青尹政。嗚呼！方恒位事，炊謝期頤享年八十有三，以開元十四載春之孟庚寅統日，薨於洛陽之審政裏第。宸極悼焉，行必馳組，請不釋服，曷雲多矣！一尚德二尚厚，三尚齒，四尚舊。以革而問，遺中使者。鴻寶金❥相望自闕，逮凶則撫。贈左丞相，衾裳布帛，盡萃其家，喪禮葬數，邁超夷等。
伊我公蹈規懸解，臨事默識，至神為心，至公陳力，薄驕奢之行，卑迺崇高；重明哲之謀，尊而壽考：匪有倫有要，知至知終，何以符契於君臣，寵靈於存沒：古未之效也。以貞為諡，然與！其年暮春壬寅，十朋啟塋，雙表昭遂，歸厝於鄭之少華原，禮也。一子鎮之，幼為尚含直長，稟義方之誨，成幹裕之能，以杖扶後起，柴毀孤立。凡厥所嗟，上之不隕，直清而美者，則侍禦史鼓城劉彥回、同郡宋詢。並為勞人祇服，盍承報國？聞薦府庭，朝夕楝宇，遇甚恩結，悲盈涕濡。相與開陳詔命，甄用詞藻，爰備刊勒，宜存妙好，顧秩重黎之司日，其正於禮者，其不佞乎！粗言銘曰。
程伯休父，膺厥命兮。我公之貞，保氏姓兮。我公之德，宣歌詠兮。至於天官，翊明聖兮。登以碩老，資忠敬兮。壽必待終，名轉盛兮。卜而獲兆，典實令兮。嗚呼！太史秉直，少華南映。望陪我京，還即於鄭。
天下膏腴之土，莫若雍州：雍州紱冕之多，莫若韋氏。粵自殷伯，傳於漢相，昌世濟美，慶不乏賢。高矣乎！猶秦塞出華嶽，西連於嶓塚；大矣乎！猶濁河納清渭，東至於溟渤：言之者可備矣。故周隋創曆，俊乂當朝，惟我二君，迭為二祖：逍公其首，鄖也其仲。處有山林之節，糠比俗塵；出為廊廟之器，丹青世道。鄖之子太僕少卿陵州刺史武陽公諱津，是生銀青光祿大夫太子詹事贈秦州都督諡曰貞諱皆，是生司農丞贈金州刺史諱暢：皆素風清範，百代一時。
公諱抗，字抗，金州府君第二子也。八歲精《易》，十五《讀春秋》，深入爻彖，試論臣主及貴（疑）便成誦具解，理微義中。初以明經射策，補魏州參軍，立於稠人，端若一咢。復常調，就太子典膳丞，換岐州司倉、雍州司戶。右輔要劇，上京浩穰，九年致豐，兩訟舉直。外左台殿中侍御史，轉尚書主客吏部二員外吏部郎中。侍中執憲者，譙郡桓彥範、廣平宋璟；太選持衡者，京兆韋嗣立、河內司馬鍾：並遠識高量，領賢進善。齊白簡、共青縑者，范陽盧懷慎子從願、趙國李乂、吳郡陸象先、隴西李朝隱、武功蘇頲：為四公特賞，推數子之器，公益文墨自持，準繩不雜。拜洛陽令，役人好惠，務約刑清，刻石而傳，嗚桴自止。遷御史中丞兼禮部尚書，法明象魏，禮達邦家，外守其則，內修其度。遷兵部尚書。戎政孔殷，汐絰多僻，作奸犯科者莫忌，接利乘便者皆是，公凡易四年，濯然一變，發其狙詐，成我鷹揚。別加銀青光祿大夫，除太子左庶子，閑以珍攝，德以調護。而巴蜀方隅，西南斗絕，戎常犯軼，蠻或離叛。討則勝不補亡，厭造端之口；綏則靜而作乂，翹致理之心。命公為益州大都督長史，持節巡按。公至，革乎弊，順乎美，暑往寒來，人不知用，風雨時順，物果遂宜。
入拜黃門侍郎，東密黃扉，右嚴青闥，半股肱之委，總修飾之裕。上閒燕，顧近臣言：「韋抗朕素知之，何適不允？大鴻臚今典賓客之事，古稱行人之職，俾令即序，期以不濫，抗宜兼授，登葉睿圖。」遷御史大夫持節朔方軍大總管，擇副宰，禦元帥，廷諍已決，廟謀先假，挫貪人於敗類，追桀虜於奔亡：公之績也。會涼州都督楊敬述羽林將軍郭知運失律搖憲，喪師倚權，公確乎不拔，條奏其罪：公之正也。以郡縣吏坐贓發覺，貶安州都督，尋與之蒲。雷澤之庶，河濱之阜，聲淪燠休，頌被和樂。未幾，拜為大理檢校刑部尚書。欽若刑柄，係於人命，士師之望，平寇之成，安以手足所措，慎以毫釐之失，繄賴公勿喜，斯得不冤，而待算則摧其巧，粉飾則杜其放。上將登封岱山，留眷洛邑，延企遲居，徘徊往俞，因謂公曰：「朕思久之，罔出卿者，迺仗公作鎮。」還贈武陽伯兼吏部銓。斥浮動，甄貞實，妍雖露求當之途，勢利塞容非之鏡。復盧從願暨頲，受恩聯召，崇朝交臂至信相款，他日攜手，微疾應問，豈期搖落素秋，窅冥元夜？開元十四年八月某日，薨於洛之永義裏第，享年六十。嗚呼！
人之望公，以宗伯韙公：陟台階，佐王道，始則夷路翹首，終而亨衢铩翮。籲嗟全德，孤我具膳，而勝氣標準，色莊辭定。舉不忤物，行不由徑，獨而不黨：三者無惑。聞義於卜商起予，立誠於鮑叔知我，撫遺恤孤，常所空匱。以奮藻揮毫，轉為速速，故大課典謩，必谘於公。是亦施政，何遽薨也？旒扆深撫床之痛，纓緌惜和鼎之實，藎如鄭國僑、虞之奇、楚子文、魯公儀，不其偉矣！詔贈太子太傅，護葬及窆備物加等，太常考行曰貞。粵以某年某月日，卜葬於京城東南少陵原，禮也。笳鐸晨送，煙霜曉發，葬者藏也，儉則自完，素車出祖，縞衣來至，吉先兆於蓍蔡，哀更傷於松柏。光昭之事克，恭懿之道存，此曷為然？其不捐者。三子：長京兆士曹參軍曰載，次昭文生曰翹，幼某。公侯必復，美秀而文，可以崇京兆之阡，屬扶陽之館。公之季左司郎中萬年令澤州長史曰某，松柏之材也，公最友於。毒天倫之孔艱，思我兄之不及，疇雲撰勒，其寄雕刊。以頲爰在弱齡，獲知君子，牙琴不賞，慟哭茲晨；樂弩仍懸，沈羸歲晚：非淒固托，撫疾何成？愧不得絕妙好辭，披文而相質爾。銘曰：
國大司寇，家大彭氏。亡世疇貴，府君鍾美。衣冠禮樂，盡在是矣。講信修睦，自求諸已。爵之以官，其直如矢。秉之以憲，其清若水。遽登金華。終列瑤。威震蠻貊，信夫邊鄙。曰刑曰政，載敞載理。公輔未外，官人作紀。柰何遠韻，忽頓高軌。跡滿清畤，事昭緹史。微言遂絕，令問不已。岩綠南望，樓丹北峙。或向城，或臨鬆梓。盛烈孤邁，泉茂四起。
生甫及申，思皇多士，必訏謨以亮采，惟蚃幽讚者，不曰才乎？若蘊其才，居其業，奉丹霄之下濟，辭白日之中辰者，不曰命乎？霸城王府君。諱易從，字某。爰事英主，皇皇我神武，金期寶臣，籍我公輔。及揮綸翰，秉刀尺，宜其尹天下，登宰衡，雖克揚其休，而不踐厥位。何也？府君之始，魏安僖王弟信陵君之績，秦滅魏，謂之王，家者遂命氏焉。其後世居霸城，族著京兆，故得魏藩公子，錫允稱宗，是猶齊國大夫，因昌保姓。況神皋之表裹形勢，俊城之相承紱冕，固以倜儻卓犖，為龍為光。五代祖羆，西魏尚書令贈太尉相州刺史扶風公，紀於周史。高祖明遠，隋雍州大中正宏化郡守司金上士銀青光祿大夫，書大旂，勒大鼎，猗那成績，繁衍重世。曾祖壽，隋州都七職主簿，隋氏淪胥，煬皇板蕩，竟全孤竹之操，不敗幽蘭之芳。祖喜，皇朝晉州司倉參軍同州河西縣丞。父慶，趙州房子、冀州棗強二縣主簿，文秀儒雅，韜光鏟跡，雄雌之歎則聞，鸞鳳之棲未遠。
公八歲工詞賦，十五讀典墳，十八曆涉代史，十九初遊太學，二十外甲科。三傾五城，一日千里，階選部，冊天門，出九流之先，當萬夫之特。授亳州城父尉，且未光也。無何，棗強府君不祿，毀將形骨，扶杖於家者三載；哀不絕聲。倚廬於墓者六祀。古曾子死事之終，今老萊生事之極，思奉檄以盡養，顧{敝衣}裾而足恥。庭闈何適？有南山之隱路；黌塾不倦，有北海之儒門。教子弟學成誌立，藎雲十數；而府君雲臥林棲，傲然肥遁。迫於從父之命，就以賢人之辟，授華州華陰縣尉。復冊甲科，轉京兆府美原縣尉，換華原丞。廉問之舉，屈為之佐，殊尤之薦，用冠於首。擢拜左台監察御史，王憲斯執，國刑不紛。一歲遭內艱，如在先考之戚，禫闋，制復舊。幸臣左補闕何輝圖，怙勢作奸，頗盈罪惡，府君直言正色，莫避權寵，簡墨條奏，當朝允之。遷殿中侍御史，無何。拜尚書戶部員外郎，轉祠部、主爵、考功三郎中。邦有教謂之安，國有祀謂之事，則人祇之政罔弗格；邦有等謂之爵，國有功謂之課，則賞罰之旨罔弗齊。自非貞迺應物，敏於成務，疇能振景拔萃，川渟嶽立？
主上旒冕而思一，以寰宇腹心，特重其掖垣，故近密委於侍臣，緝諧連乎小相，拜給事中，轉中書含人。專刂犀兕者，其議可以斷割；賦鷦鷯者，其言可以遠大。況天詞往復，形於中旨；人望虛佇，期以上台：姑試之劇，備觀周美。遷兵部侍郎，回翔要津，拂拭夷路，消長容其正，忠邪順其直，戎昭者有畢力之師，彝序者無曠負之人。以東南封圻，淮海殷雜，雖陸攝水標，填於委輸，而風果氣銳，懲以剽輕：巨鎮何有？係公則賴。迺出為揚州大都督府長史，陽秋信，風雨若，不競不絿。有倫有要，化之為最，理念於茲。嗚呼！景命不融，流年孰返？以年月日，遘疾終於府之官舍，享年六十。
府庭<風立>戀，閭巷聚哭，攀舟楫以谘嗷，越江關之重復，名流常化，雅俗追嗟。嗚呼！以為當代所歸，禮謝於陳在，豈謂逢時共許，愛深於產卒？夫靈黽明鏡，可以決疑；駟馬拱璧，不如進道：牽於彼則疑已釋，存乎我則道已用。府君是以寘毛發之衍，徵膏肓之疾，加以博聞好古，精義入神，有夫子之文章，得吾家之書籍，或寫或繕，海富山藏。嘗工篆體，閒以琴德，不耀穎而好事者珍，每成聲而知音者賞。身歿之日，所纂集二十卷，自彈琴凡數張，俾後代美其華，旨其實，垂芳塵之{共電}藹，采嘉頌之洋溢：其高致歟！粵開元十五年龍集於卯仲春日晨，卜葬於京兆咸陽洪瀆原，禮也。周之堇原，漢之槐里，丹碑已刻，青檟成行。子八人，長日有，次曰實，並行齊曾、閔、聲軼元、季，徵昔有八子之名，居喪有二連之善。府君之仲著作佐郎敬從者：季太廟丞擇從者，敬也瑚璉之器，擇也金玉其相，稱之真披文之實，記吾人早遊學序。曾比義於青襟，晚哭寢門；匪致能於黃絹，辭所不獲。強為之銘曰：
高惟雍兮大曰京，遷王氏兮著霸城。或公或侯，散佩垂纓。子子孫孫，府君挺生。
德有必綜，才無不括。勝情風翔，偉量河闊。帝曰俾乂，求賢如渴。公其褒然，藏器以達。
三才清憲，清憲攸歎。四趣明光，明光孔彰。並躋雙掖，雙掖忠益。皆掌二柄，二柄方正。
爰回藻司，迺蒞揚都。政既成矣，公嘗邁乎。輔我皇極，奮於天衢。柰何不臧，違世而殂。
世閱人之不息兮，人違世之遂即。獨四塞之山川兮，盡千年之封域。噫古之不朽，詩載是力。撰懿圖芬兮，清深廣直。
維開元四年太歲景辰六月乙巳朔二十日甲子，大行睿宗大聖真皇帝崩於百福殿，徙殯於太極殿之西階，粵十月朔某日，將遷座於橋陵，禮也。素帟褰周，青壺警節，儼無聲以虛衛，陳有象而成列。哀子開元神武皇帝諱，追攀引綍，眇擗司常。淒庶物其涕迸，感眾靈而影翔。潤茲鴻業，欽若要道，爰制近臣，敢揚大寶。其詞曰：
高祖興唐，垂其耿光。睿宗誕慶，紹我明命。明命伊何？重熙累盛。耿光伊何？翊善傳聖。在昔分瑞，爰初剖符。宅殷令典，居相宏圖。宣哲觀藝，祇庸服儒。踐其成式，納以嘉謩。否曆終泰，傾維更紐。予從代王，子事周母。退象藏密，衝襟釋負。不為震驚，自得謙受。擁迺政複，亨而運開。固推皇弟。仍陟元台。嗚牝構孽，紛虹肆災。飆馳神武，電掃奸回。三讓天下，再登宸極。順夫心，忘我帝力。鞮譯修貢，親賢任職。樂英已敷，禮緯重飾。宗廟率祀。郊邱肇禋。養而迎夏，芟以祈春。靜默沿道，和平返淳。智周翔泳，功濟陶鈞。知子惟明，從吾所尚。陋伊祁之莫緒，追齧缺而將喪。帝允執乎厥中，皇遂崇於太上。始受圖而觀察，終脫屣以清曠。齋必閑館，朝而別宮。問安順色，資孝宏風。理極兼受，言承至公。豈綴衣而憑幾？忽成鼎而號弓。嗚呼哀哉！夢年驗，顧命是屬。付神器其得所，委靈心其何欲？增摧絕以孺慕，竟厭時以去俗。萬邦赴而同軌，六遂陳而帥屬。外群翡於縞素，中不瘞於珠玉。蜃輅迎轉，龍荒戒徂。寒生紫殿，曉發清都。笳挽遲遲而徙靡，旆旌戀戀以威紆。除櫟陽之禦路，指橋嶽之幽途。禮既獻而三徹，神方寧而九虞。遠奉遊冠，近嚴歸蹕。因高而渭川盡見，憑下而秦京稍出。積耘草以橫霜，攢悲鬆以翳日。嗚呼哀哉！粵羲軒之建子姒兮，令問傳其不已。猗簡冊之尊聖真兮，鴻名冠而方始。然後景雲靄，華露滋，揚至德，殷永思。此天子之孝也，臣何足以知之？嗚呼哀哉！
維景雲元年歲次庚戌十月戊寅朔二十日丁酉，和恩皇後魂歸於仙靈宮之寢殿，粵十一月戊申朔二日己酉，招祔於定陵，禮也。皇帝翼翼而承洪緒，親親而居寶位，痛終鮮於棣華，哀不從於竹淚。祔自姬冊，招因漢圖，神既來兮雲之際，神將往兮山之隅。象物中嚴，容車外設，閒奇香兮靄如在，委微燼兮空若滅。當四海之遏閒埏六宮而告音有司忝直清之寄，奉旨宣方大之烈。其詞曰：
乾道元亨，川維永貞。德由覆合，功佇載成。帝典攸正，人倫則厚。以光虞嬪，思媚京婦。貴胄昌演，華宗慶膺。書藏迺命，符得而興。展我之媛，惟皇之出。主家選容，師氏練吉。觴賀紫掖，軿歸朱邸。儉而中規，榮必循禮。❥❥覯止，婉兮孌兮。陳詩佩玉，執事裁袿。薑後通言，衛臣知行。是修密靜，能服莊敬。芬若蘭吐，華若李穠。光搖采翟，炊同飛龍。房樂懸而莫禦，國風詠而猶廣。豈娥靈之有憑？而化羽之無像。嗚呼哀哉！至業隆於祀夏，尊名冠於升外唐。披麗人之金屋，見仙鳥之瑤筐。才窈窕兮時已逝，事蹉跎兮夜不暘。潛太虛以滅景，長自依乎清光。萬邦攀於晏駕，七月會於同軌。往寓集青之台，今招灑丹之水。上仙厭俗以求故，內則在陰而追美。無不之兮有來，長作合於神理。對橋山之墜舄，垂渭溪之造舟。群動觀而雨泗，柔明進而燭幽。嗚呼哀哉！聽鳴難以徒奏，悲服馬以空發。簫鼓還兮遺朔風，鬆楸翳兮吐微月。歸杏陵其永，絕柘館而靡尋。資謂德之良史，圖配和之徽音。嗚呼哀哉。
維開元十四年歲次景寅四月己酉朔十九日丁卯，太子太傅岐王薨於洛，冊諡惠文太子，殯於正寢之西階，仲夏景申，將祔於橋陵，禮也。曉風北清，魄月西照，列鐸挽以嚴鼓，出軒除而滅燎。皇帝戚深天倫，寵異天人，追遣奠於將遠慟哀懷其若新。震以貞位，文以光諡，爰詔司存，迺甄遺懿。其詞曰：
重元之門，唐係居尊。五色之土，岐封效古。瑤圖正位，兄一弟二。寶萼承庇，帝三王四。常急難兮特詢以事，竟扶翼兮能竭其誌。其誌伊何？程才則多。武之以靖，文之以和。勇超東牟，思奪東阿。是曰且爾，曷雲其他？覃訏守成，忠肅鍾美。克順克比，為臣為子。河書聚學，沛易窮理。毫使露濡，賦令雲起。出谘嶽政，入慎邦紀。魯衛則侔，武桓斯擬。傳於元嗣，欽若端士。往錫朱旂，來朝紫微。家人輯穆，藩後增暉。甘旨不同而不膳，珍華不共而不衣。楚謀或隱，梁籍寧違。屬巡岱以封還，侍外天而慶歸。猗那兮揚名於後，懿鑠兮修業可久。富貴兮於何不有？闇忽兮曾莫之壽。嗚呼哀哉！宵欲分漏，革傳於奏。天初辨時，憲切乎思。駿馬連甫而交使，近臣駢命而挾醫。望君王兮何遲遲？俯欞檻兮猶若期。至不至兮炊長辭，悲莫悲兮唯此悲。外皆罷惙兮內獨漣洏，豈吾季之在哉？崇後儲以諡之，孝依橋嶽，仁本京師。莊洎文兮，疇能忍？靈盾稍發，清道徐按。整承華之鹵簿，昭德陽之宮觀。樹陰陰於國門，橋耿耿於天漢。盈舊戀以回複，蓄新哀以聚散。煢然嗣王，若不勝喪。慘天地之何心？怨關山之已長。夫儉為之德，謙固其則。存沒是膺，惠文是徵。存也高台深池之不競，歿也備物重器之不矜。嗚呼哀哉！典冊之有憑，惠文之有稱。故奉先皇之松柏，成太子之園陵。嗚呼哀哉！
維景雲元年歲次庚戌十月戊寅朔十三日庚寅，攝太尉銀青光祿大夫守戶部尚書上柱國宣城郡開國公臣姚珽等上議曰：臣聞聖人極天下之賾以象其物，宜成天下之文以察其時。變加於百姓之謂德，刑於四方之謂風：德也者，動於神明；風也者，由於教化。原始見則，名合道先，知終存義，跡因行表：其來尚矣。伏惟大行應天神龍皇帝纘武之命，允文之基，肇承於宥密，以至乎緝熙。若迺含青雲之符，耀赤光之瑞，蘆獏而一夷險，安貞而再潛躍。由是恭於三朝，服茲四罪，徯予之始，祀夏而無改舊物；若帝之初，遷周而有膺新命。虔匹夫蒸蒸之思，愛於文武；豫大帝庚庚之占，友於王季。既而三年諒陰，九族敦敘，免喪問道，穆乎天子之容；退朝藏密，怡若家人之禮。功收其成不以微，刑濟其寬不以大，讜詞所不忤，讒說所不入，約躬而厚物，盡下以推人，翱翔乎儒雅之林，經啟於文章之囿。不傷麛卵，不夭卉木，體仁也；行於蠻貊，暨於陪台，施惠也。酌中衢之樽，不竭也；陳太廟之器，不盈也。故能百寶用，四靈臻，嘉禾神芝，日獻於府；柔遠格，懷荒至，名駒钜象，歲填於牧。方采原陵之露華，感而通夢；遂揚昊壇之煙燎，嚴以配尊。然後心遊絕冥，神寄愷樂，在雲台之上，希夷於真諦之門；追汾水之陽，縹緲乎列仙之館。豈圖變生氛沴，凶遘霄極，炊憑玉以大漸，顧遺弓而上遷。所以函夏攀援，人神哀戚。龍攢既啟，鳥耘逾慕。禮除淆獻，北有因山之名；法崇二言，南有至郊之議。謹按諡法：慈惠愛親，博施備物，皆曰孝；安人緝眾，推賢讓能，皆曰和。夫孝以愛親，和以安人，是則憲先王之典謨，垂後裔之光烈者，藎天之所稱矣。請上尊諡曰孝和皇帝，廟曰中宗。謹議。
