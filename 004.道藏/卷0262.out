日者托宿秘篆，寄傲神府，撰奇討異，注靈通感；冥搜海堧，遐矚坤極，敞金闕，疏玉堂，河漢未祭其源，今昔聆其語。曷若宛此山郭，介在江濆，薄人寰，騰物外，妙有特起，靈表澒洞，綺田砥平，錦嶂壁立，肇衍洞穴，延袤中堂。蹙怪形以萬殊，砑地勢以千變，伏虎奔象，浮梁抗柱，激濤海而洪波沸渭，欱杳 {穴條}而群峰嵯峨。飛動逼人，屹聳驚視，密微微而三分地道，風蕭蕭而一變天時。竇乳煉於玉顏，石床列於仙座，隔閡塵境，延集福庭。寂兮寥兮，恍兮惚兮，使營魄九昇，嗜欲雙遣，形若希羽翼，誌若摩雲天。秦漢之閒，莫知代祀，羲皇之上，自成遐邈。當是時也，慕名者執雌而退，徇物者守心而安，求道者息慮而凝，懷書者陋古而默：有若邦伯，畢公守恭，廣孝聞家，至忠觀國。政門尤跡，談者不容於口；議心厚行，遊者每藉於名：故能吏修其方，人樂其業，流冗歸止，介特乂安。於是命友僚，縱琴酌，一歌一詠，以遨以遊：莫不解榻於斯，張樂於斯，騰駕五龍，遣去駟馬，豈惟避暑窟室，締賞林巒？擊石如鍾，酌泉如醴，固亦轉丹灶，掇紫芝，跡參寥之遠心，推習隱之幽致者也。
高要郡北五裏有石室，詭怪萬狀，崆峒其中，發揮靈蹤，盤薄厚地：皆神仙之窟宅，為區宇之勝概。有巨石，皆似蹲獸之類，疊花仰空，的礫瓊脂。色如截肪，傍引穴竅，疑為洞門，橫聳石床，出次仙座。東廂峭壁下有涵泉，漲澄鏡色，味輕瓊漿。東西倚山之陽二十餘裏，西通武林，東抵嶺羊峽。
有同乎源，播厥派者夥哉！沿之椎輪，則終列大輅；革以穴處，則崇構廈屋：譯梵言於華學，象楗槌於景鍾，從來久矣。觀其聆妙音，獎宏誓，艾苦趣。警禪門，劍輪（疑）在空，法眾斯集：鏞之時義大矣哉。郡司寇北平楊公，沙門師萌抵淨根保耳界妙有，忠為迦維之業，堅樸象正之鈞，嚐慨靈越樂郊，勾吳通邑，雖經行大壯，塔廟藝釋訓。迺首唱群吏，傳聞庶氓，合德悉心，聚糧殫幣，鑠文馬以庀制，驤群龍以範鍾。撰祥時，曆令日，傾郛鄙，畢緇黃，舉帆雲屯擊轂雷動，百身勇施，累讚願言者，計以萬億。然後陶人事爐，火正疏冶，風伯鼓橐，樂工楊嬉，（疑）煥乎鼎陳，蔚焉邱峙。手舞者翳景，稱慶者振林，遲明蕆功，亭午卒業。於是曾台大起，雕虡懸列，鯨魚叱怒以震擊，蒲牢跧曲以駭噭，隱天綱，[B13G]地理，刹那昭應，一念信心。有無識生，幽執鬼物，莫不休複淨域，貞觀真諦矣，有若大者不槬，小者不窕，則州鳩之聽，曷以臻其閒歟？其詞曰：
大雄立號兮考彼華鍾，震發三界兮以覺其聾，俾我群動兮不罹厥凶，君子是象兮載鑠載鎔，彌億斯年兮罔有天鏞。
大廈中構，山屹飛鬥。黃河畎澮，大行培塿。整庶宣風，緝戎備寇。鎮寧一方，光輔元後。
奐上人至，傳諸大德意，令弟子撰和上碑。但重元門深❥四海大君者，我開元聖文神武皇帝之謂也；入佛之智，赫為萬法宗主者，我禪門七葉大照和尚之謂也。是以從無因得，不出三界，於清泰運，教昭宣圓，常洽著菩薩之本心，密住依國王之信力，四生於涅槃者，不其廣歟！和上諱普寂，俗馮氏，長樂信都人也。其先畢公高之後，畢萬入晉，受邑於魏，支子食采馮城，因而得姓。洎亭為韓上黨守，在趙為華陵君，異漢征西將軍，思義晉驃騎將軍，家於河南，今為河東人也。祖居士諱道相，經德營道，晦用藏密；考居士諱會均，艮背園廬，飛遁鄉邑。
和上生而茂異，長而開明，神清體閑，氣和誌遠：栝樹雖小，其根已深；河源則微，其流可大。欣願去結，永言依僧，嚐以德業書紳，藝術從學，負笈梁、許，摳衣班、馬，博總經籍，殫極天人。以為《洪範》九疇，《周易》十翼，雖粵旨元邈，然大略回疑，不若別求法緣，幽尋釋教。時大梁璧上人以義解方聞，敷演雲會，遂聽《法華經》、《唯識》、《起信》等論。巨石投水，其入甚多；修阪走丸，所適彌遠。重依東都端和上受具，轉奉南泉景和上習律，超契心地，忽見光明，隨止作行，得親近處。於是貞觀嵩阜，隱居半岩，布褐一衣，麻麥一食，中夕歎曰：「文字是縛，有無是邊，盍不以正戒為牆，智常為座，發廣大願，修具足慈？他方七寶之山，路遠難到；自境四念之地，身樂且安。猶曰密印者謂之師，先覺者謂之達，吾當求矣，此其時哉。」將尋少林法如禪師，未臻止居，已承往化，追攀不及，感絕無時。芥子相投，遇之莫遂，甘露一注，受之何階？翌日，遠詣玉泉大通和上，膜拜披露，涕祈谘稟。良馬易進，良田易平，加之思修，重之勤至。寶鏡磨拂，萬象迺呈；玉水清澄，百丈皆見。衡山之石，更悟前身；新豐之家，自然本處。如此者五歲，約令看思益，次楞伽，因而告曰：「此兩部經，禪學所宗要者，且道尚秘密，不應眩曜。」和上旁求僻陋，宛在園林，夾江之閒，藂竹之下，鮀蜃每作，虺蜮交馳。頃差他人，必辭痼疾，和上願充僧使，便得經行。心無所存，背無所倚，都忘禪睡，了悟佛知。兩馬一車，進念同轍，一鳥二翼，定慧皆空。如此者複二年，大通和上深賞重之。人未之蘭若，今將自之，大通止曰：「嵩山亦好。」至於再，諾而居焉。
長安年，度編嶽寺神龍歲，請不哭泣而不言。緇素墜心，楝梁落構，以為四害騰口，誰者能緘？五欲亂繩，誰者能截？迺合謀悉意，聞香求花，如鳥隨風。如輪隨跡，鹹請和上一開法緣，使四園可遊，八池可浴，則僧非聚食，人異散心，願聞樂器之音，用滋毛孔之潤。和上曰：「夫淨燈可以照勝宅，助風可以持寶城，今何為乎？且千車之聲，不入於耳；萬人之請，誰聽其言？」神龍中，孝和皇帝詔曰：「大通禪師降跡閻浮，情存汲引，戒珠圓澈，流洞鑒於心台；定水方澄，結清虛於意府。原其行也，既無人而無我；測其理也，亦非斷而非常。然而示彼同凡，奄隨運往，形雖已謝，教迺恒傳。其弟子僧普寂，夙參梵侶，早簉法筵，得彼髻珠，獲茲心寶。但釋迦流通之分，終寄於阿難；禪師開示之門，爰資於普寂。宜令統領徒眾，宣揚教跡，俾夫聾俗，鹹悟法音。」考功員外郎武平一奉宣聖旨，慰喻敦勸，和上猶逡巡辭避，不獲已仍曰：「廣大者莫極於虛空，我性相能遍；元妙者莫深於開示，我定慧能傳。未或不從慶身，而建四生法主；未或不登正覺，而啟一佛度門：曷敢當仁，以膺求我？且正見了見，轉次既殊；浣家鍛家，習性亦別：草席遇水而緊，草繩遇水而舒。地水火風，青赤白黑，八萬煩惱，八萬解脫。翳憍慢之山，金椎難碎；貪恚之毒，龍珠不消：諸生當誦戒經，以傳正受。」
開元十三年，恩詔屈於敬愛寺宴坐。逮十五年，皇上將幸於京師也，優詔曰：「慎言義福宜從駕，和上留都興唐寺安置。」由是法雲遍雨，在其根莖；妙音盡聞，惟所圍繞。其始也，攝心一處，息慮萬緣，或刹那便通，或歲月漸證。總明佛體，曾是聞傳；直指法身，自然獲念。滴水滿器，蘆嶔堅冰，故能開方便門，示直寶相，入深固藏，了清淨因。耳目無根，聲色亡境，三空圓啟，二深洞明。是故聞者斯來，得者斯止，自南自北，若天若人。或宿將重臣，或賢王愛主，或地連金屋或家蓄銅山：皆轂擊肩摩，陸聚水咽，花藎拂日，玉帛盈庭。和上洗然若虛，曠然若穀，不見施者，不知受焉。遂龍象之所崇，惟塔廟之所供，但趫猿自息，醉象皆調。聞是名者，不生四趣；蒙其潤者，便過四禪。則有學富蓬山，經通貝葉，百家奧旨，三藏真言，目如曜星，舌如飛電：莫不杜口折角，失客革心。二十七年秋七月，誨門人曰：「吾受托先師，傳茲密印，遠自達摩菩薩導於可，可進於璨，璨鍾於信，信傳於忍，忍授於大通，大通貽於吾，今七葉矣。屍波羅密是汝之師，奢摩他門是汝依處：當真說實行，自證潛通。不染為解脫之因，無取為涅槃之會，諸生殊不知其故，嗚呼！」八月二十四日有彌留，怡然坐滅於都興唐寺，享壽八十九。
僧夏五十二，聞哀行哭，臨堂撫膺，雲霧冒山，江河奔海，沸渭坌入。陰沈彌望者，至於百萬。皆曰：天地德，不窬晝水，神明之祐，未際入流。今之我聞，異於汝說，沐浴智慧之海，超騰生死之河。恩崇化先，痛深物表，情可理割，義可事詮者。嚐以前聖後賢，示跡開教，降生所以傳法，歸盡所以同凡。久留則厭聞恐其慢易，終去則追遠欲其懷思，忘其身而神遷益高，閒其法而事稀彌重。始終權實之化，不斷不絕；究竟誘進之益，無去無來。河南尹裴公名寬，飛表上聞，皇情震悼，詔曰：「大士遺榮，豈貴於名稱？前王表德，必在於褒崇。都同德興唐寺故大德僧普寂，資於粹靈，是為法器，心源久寂，戒行彌高，既來理而悟空，每導凡以宗聖。慈悲所應，汲引蓋多，方冀永年，式宏像教。遽從遷化，用謝浮生，言念於此，良深憫惜。宜稽其淨行，錫以嘉名，示夫將來，使高山仰止，可號大照禪師。歸本居葬日，量借威儀手力。」
和上將變易之歲，累告門人曰：「吾久居山水，緣亦在焉。」及泥日，聽琶興唐緇侶，皆請卜而厝之，表而祈之。唯嶽寺一方，地震雪下，少室群巘，樹折霜封，洎九月八日，恩私果令歸葬。二十一日，金棺發軔，鹵簿啟行，或兩都傾城，或四方布路，持花者林指，執紼者景移。三條之中，泣淚如雨；重城之外，號叩若雷。彩雲二時，自都達嶽，白露數裏，彌川遍空。二十四日，穸於嶽寺之舊居，禮也。門人等修羅死慈，島人死義，血現於體，繩係於床，僉某拾衣，一心起塔。塵多折軸，箭重回舟，銜石而海水可填，結竹而佛恩難報。二十八載十一月十五日，恩旨許焉，仍委寺主慧遠、上座崇泰、都維那曇慶等，載令構緝。二十九年十一月十九日，恩旨遷藏海寺於和上河東舊宅，廓為寺焉，建塔追崇福也。且爰自六葉，式崇一門，未誦戒經，或傳法要。大通以凡例起謗，將棄我聞，深解依宗，遽求聖道，所以始於累土，漸於層台，攝之孔多，學者彌廣，故所付諸法，不指一人。卜夏西河，有疑夫子；鄭元北海，自襲馬融。至於密意除知，慧心入境。如因日照，方見日輪，終以佛光，迺明佛道：豈伊邕也。而敢議之？大弟子惠空、勝緣等，相與追過去，示方來，一以抒宿心，存妙用；一以奉慈訓，宏教門：騰淨行於鬆阡，刻師資於石字。其詞曰：
三界渺茫，四生沈痗。塵境延，蔭欲攻內。明鏡虛受，大慈圓對。法鼓震驚，魔軍消潰。
千佛轉覺，七葉相承。護持俗諦，應現真僧。長河皎月，靜室明燈。梵經滋廣，禪林蔚興。
童稚初心，儒釋兼致。梁陳谘稟，伊洛勤匱。雖臻閫域，猶執文字。古城元遠，空門深邃。
逝將分赴，曾是幽求。玉泉穀口，甘露山頭。慧日一照，浮雲四收。給園都邑，鷲嶺嵩邱
大通往生，後覺來問。妙法終啟，若言未順。願發他心，稍宏本分。固讓固請，不矜不訓。
德音光被，皇華洊臻。曲荷天獎，昭宣法輪。總總緇素，憧憧搢紳。以智慧水，洗煩惱塵。
慈攝雲奔，檀施山積。無相無願，不受不斤。龍象興補，塔廟光益。香花戶庭，護念泉石。
同人將滅，依宗闡教。草係爾師，宴居爾照。聞哀行哭，惟艾及少。命鳥無翼，慈舟失棹。
渥恩痛悼，追諡哀榮。塔遂嵩嶽，儀從洛城。靈輿顧步，天樂淒清。追攀霧委，感動雷驚。
入室來思，登壇永慕。密教不紀，後生何趣。禮石塔兮若割，仰金字兮如注。杖億劫兮昭陽，與四法兮安住。（其十）
三數日晴，頓熱，若為自適也。僕少理，欲使小兒入京，當從灃州去，有書不？示之。諸公歎賽無九百之事，當不復爽也，故使馳問，不具。李邕白，十二日，差無多事檢校來一言集耳，通長孫五郎。
得彼柔性，契茲佛乘。豈無眾木？我喻垂藤。
觀夫密教將開，必有其地；靈嶽將應，必降其人。是以兆發真僧，功成宏願，以一如正受之力，致三朝大事之因：故得帝王宅心，王公攝念，國祥備至，家寶薦臻。玉宇懸空金穀飛月，婆若之海塵不能淄，安明之山風不能振：莫與京者，其在茲乎！國清寺者，隋開皇十八年智者大師之所建也。大師強植之根，已於千萬佛所；本性之照，豈於一百年閒？是以相眉雪光，慈目水淨，入不住地，得無上緣。五部律儀，具分金界；三昧定力，更立寶山。始入天台，居於佛隴，則知冥符事現，元感名徵，構室者不立於空，托跡者必興於物。是寺本題天台，先是大師嚐夢定光禪師教曰：「寺若成，國必清。」大業元年，僧智璪啟其禪以為號，煬帝從而改焉。至義寧之初，寺宇方就，事屬皇運，言符聖僧。
粵若右赤城，左滄海，艮背曾阜，襟開平原，寶勢雄侈於古今，奇表嚴淨於江漢。建置崇麗，慮矩恢殊，廣殿磴於重嚴，周廊廡於絕巘，峰台納景於下視，雁塔排雲於中休。八部來思，不孤其德；三身在此，有其容。亦猶妙勝之鄉，乾竺之裏，若即見佛，豈與登仙？曷雲菩提樹閒，必能七日成道；忉利天上，可以三月安居而已哉！借天仙往還，神秀表裹，靜漠漠而山遠，密微微而穀深，自然羅浮遷移，既因風雨；育王制造，載役鬼神。落落然列星陳於九天，昭昭然飛霞夾於二曜，鬆閒豁達，祥雲飛和雅之音；橋路逶迤，德水照澄清之色：佇立者神奪，散心者目明：所以信士永言，至人馳想，不遠萬里，有以一臨。離垢道場，遇之即是；去結法意，願之便成。淨水寶珠，見者無染；高山甘露，受者有知。起念事功，頓超十劫之地；坐入位證，遙比千眼之天。別有放生溪源，通流朝信，鱗介千族，壓海而隨波；綱罟萬般，因利而興簺。昆侖之水，天地經通之極，恒沙之命，溪壑無醉飽之期。
大師憫其殺因，示其宿世：父母妻子，俱是輪回；山石地方，盡歸報複。百味歡喜之藥，願樂法王；五指慈悲之根，降伏師子。由是漁父易節，鮮食向風，釋綸解徽，停{艮}去笱，暢撥刺以掉尾，恣噞喁而鼓腮。乘佛之威，入佛之境，不恐不懼，且安且懷，矧過去之罔窮，固未來之靡盡。福德輕重，等須彌之斤兩；濟度廣大，同法界之範圍。所以欽若九重，煜炔萬國，光讚者五主，襟絕者數朝。儀鳳二年三月十日制曰：「台州國清寺，迥超塵俗，年代或異，妙相真容，累呈感應之跡；或淨居仙宇，函有徵祥之效。大啟良緣，實寄茲所，宜今寺內各造七級浮圖一所，度僧七七人，自今有闕，隨即簡補。」故其智印接武，草係傳薪，千葉蓮華，了無異色；五彩繒藎，休有圓光。莫不清涼之泉，沃茲劫燒；定慧之力，刜彼魔幢。羅漢之身，時可去矣；如來之室，歲豈留乎？昔有顗禪師者，即大師之複次也，戒珠圓明，德芽俊茂，以精進大力，運自在他心。每指堂東因如廁，奄忽泉湧，須臾石開，雖炎赫曠時，而清冷彌載。又堵波歲久，根據勢危，首亞西南，趾留東北，一遇瀑雨，稍浸廣庭，護法陰騭而扶持，信力潛運而平正。宜其女子不宿，葷血不臻，鎮之以法似，守之以山神，永懷水月，高謝風塵：此又奇也。
於時明牧敬公名鹹，忠賢相門，德禮邦鎮，宣慈被物，遺直在人。邑宰李公名安之，不忮不求，有為有守，惠愛恤下，貞固幹時；大德行續、上座神軌、寺主道翹、都維那首那、法師法忍等，三歸法空，一處心淨，景式諸子，大濟群生：皆賞歎幽奇，明徵相事，雖裴回縱目，而仿佛畫屏，豈曲盡於筆端？固懸天深造。以為孫公之賦，未究三仙；郭璞之經，知十地：是存刻石，以廣披文。其詞曰：
兆出名山，功加賢位。倏甫和令，茲焉感致。佛隴通明，國清發瑞。徵名立榜，應運題寺。法寺神麗，像殿崇嚴。九成台閣，百丈鬆杉。瞰瀛列座，倚巘飛簷。風庭肅爽，霧穀沈潛。想像梵宮，超遙仙宇。目有書傳，耳無浪語。不知從來，相去幾許。施物及僧，唯吾與汝。外物莫際，密教自傳。心淨色淨，有邊無邊。持劍豈失？喻筏能捐。若遇諸佛，已超四禪。聞者斯來，見者斯悅。果果法似，因因地岊。心境始開，知印皆發。求仁得仁，即說非說。沙彌救議，菩薩放生。溪流晝夜，潮水虛盈。鱗介萬族，濕化千名。福河不絕，佛土常寧。郡邑才良，紀綱禪律。恭惟令始，雅尚休畢。保綏地靈，光照佛日。將播美於永代，愧當仁於雄筆。
昔者誕發老君，道純天地；生德夫子，身負日月：且時宰不宗，主人勿用。矧乎埋照浚穀，潛盤窮山，幽姿蛻於塵容，素尚允於仙類：豈辟命行矣，爵服縶之而已哉！公諱國重，字雅鎮，南陽葉縣人也。自少典錫羨，高辛纂緒，隱唐重熙，後稷邁種，文王之允，迺食於沈；尹戌之子，載封於葉：受氏享國，大哉邈乎。逮祖乾昱，克壯其猷，永孚於德，墐戶習隱，塞兌億坤，碩膚長材，通理博藝。雖安車累至，而堅臣固辭，故慶祚克開，眉壽維永矣。厥考道興，性守公庭，道敷邦國，居鬼從地，率神從天，受籙以怛之，飛符以比之，扼魍魎之邪，劉台台之祟：有足奇也。至於揮劄落井，引弓貫革，特起五部，廣推大餘，侯誰嗣哉？
先生靈承道宗，異聞訓誘，弱喪文貌，幼尚純篤，仙骨有象，童心不萌。專精五龍，遍遊群嶽，聰以知遠，明以察微，達死生之占，體物氣之變。嚐以靜貞動耗，息影歸止，雲臥牝壑，林巢仙居，人絕不鄰，道阻且右，獨往幽勝，永歌隱淪。放閒保和，習虛致靜，捃五石之髓，擷三芝之英。時哉不留，歲聿其逝，緇發純漆，韶顏渥丹，事適元同，神與道媾，惟寂惟寞，不飲不食，數十載於茲。迺昇聞帝庭，駿發皇眷，簡才受命，降尊加禮，將之以文馬，速之以暢轂。先生盱眙長揖，揮手高謝曰：「自昔帝舜登庸，德輝允鑠，光武繼統，吏道孔嘉。且薛方逢萌，備外臣之禮；虞仲夷逸，終處子之業。豈垢俗疵物，偏貢介性？將探道慕類，坐致奇齡。」使者蓄無言之疑，申遂行之旨，迺周覽廬室，躬省倉廥，考疇人之疆畝，訊家童之作業，皆儉以遵約，安能維始，味不甘口，色無養目：信以為著誠去偽，敢守難奪，順風可即，強起曷至焉？遂虛覯複命，慚歎聞列，朝廷企其高，渴其道，聆嘉聲而屬想者，豈勝言哉？有司以天元書缺，星度官弛，亡五德之運，謬四時之分。荊鬼越祥，不知所咒；子亥母癸，烏識其原：皆乘遽遠尋，請益傳授，可謂繩誠列而曲直徵，衡誠懸而輕重立，粵惟博物君子，豈伊小說鯫生乎？嗚呼！天不持久，人將複歸，頹年迫於斯頤，遠誌屈於摧落。卜兆幽穀，托墳清林，逸人不追，國士靡憲，泉石沮色，鄉縣失聲，豈無他人。惟子之故。
胤子慧明，贈銀青光祿大夫歙州刺史。公罔替厥繇，代增其業，啟秘籙之元津之洪波。道微若聲，心麽若氣，吹律煖穀，運曆知天，屢下辟書，終不應命。孫子景龍觀道士鴻臚卿越國公法善，幼得父書，早傳成法，夤念有訓，邁跡自身，讀天下之書，備方外之術，火滌淫祀，劍誅群襖，恩開五君，名動四國。其入也，排金瑣，謁紫庭，為帝傲吏；其出也，法玉京，坐元寺，作人宗師：故能大匠道門，家卿朝右，禮食軒座，寓直禁廬矣。嚐以理氣自強，登老益壯，雖莫景急節，而純孝孔哀，是獻封章，願拜墳墓。有軫帝念，載形王言，神劄以飛，傳瑞迺發，群公帳餞，列蕃郊迎，朝章有輝，鄉人皆慶。枉以末技，揚於孝心，惟先誌以追遠，立豐碑以紀德，夫何閒然？其詞曰：
宗門素履，家代隱仙。道一相孕，薪火相傳。黃公術在，赤水珠聯。道開幽鍵，性與真筌。一門累祖，四世百年。抗跡岩穀，消聲天地。卓爾遐舉，藹然高致。麝以臭焚，珠以明墜。人則有心，徵亦不至。保身匪俞，全樸為利。孝孫增業，明辟順風。誌嚐無忝，事或不同。徵賢朝滿，舉逸山空。曷由高枕？克謝代工。測微達變，盡規納忠。皇眷雖渥，孝思亦深。章服粲粲，傳駟駸駸。載違廷闕，是展墳林。紀石追遠，昭銘率心。孝終事立，榮歿寵今。遐超古始，永憲江南。
昔者法王道開，掘山相現，曾是大事，職非小緣，順喻孔多，證入彌遠。故以三界為宅，五濁為火，四生為子，六度為門，一乘為大車，十方為長者：轉置熱惱之眾，延集清涼之都，念茲在茲，廣矣大矣。法華者，晉義熙十二年釋曇翼法師之所建也。師初依廬山遠公，後詣關中羅什，深入禪慧，尤邃佛乘，雖禮數摳衣，而名稱分坐。與沙門曇學俱遊會稽，覯秦望西北山，其峰五蓮，其溪雙帶，氣象靈勝，林壑虛閑。比興耆闍，營卜蘭若，羞涅槃食，納如來衣，專積法華，永言實意。感普賢菩薩，為下俚優婆，提犭希提子於竹筐，寄釋種於蓬室。師以縮屋未可，枕屐迺明，移出樹閒，延入舍下。及杲日初上，相光忽臨，乘六牙，衛八部，勝幡虹引，妙樂天迎，瑞相騰雲，遙裔上漢。師想望太息，沈吟永懷，葉公好龍，已遇真物；羅漢測佛，未了聖心。於是苦行自身，炯戒通夢，宛如昔見，彌恨前非，象勸持經，嚐難其語，夾夾聽法，不易其人。矧迺攝以蜂王，吼以師子，禮謁者掎其裳袂，讚歡者合其風雷。時太守孟顗，以狀奏聞以為寺。則知妙法者，真如之正體；蓮華者，淨道之假名：是故崇厥經，署於榜，入無量義，成不住因。
至若高僧慧基，邑人陳載，皆踵武扳跡，傳燈襲明，或五柱範堂，或七寶規殿，立普賢座，追連弗藍，龍王讓池，雁子疏塔，迦羅衛國，連至雲山，淨明德宮，更開日月，固足以發慧印，啟元門。入位畢臻，出家偕應，則有持證等觀，永藏仝流，或慧舉十徵，或昭明再造，或簡文瑞像，或武帝香爐：寶鈐吟風，珠幡交露。僧繇墨意，畫長豪之妙光；宮女綖功，織大身之變相。次有陳隨國施，州邑吏檀，百寶盈於九隅，群經備於三藏。所以神鍾警夜，保賢聖之天居；祥鳥肅賓，迓軒藎之雲集。忍辱靈草，捃萋萋於小莖；傴曇異花，搴灼灼於喬榦。故得人天回首，江海在聲，芭蕉過雷，倏焉滋茂；葵藿隨日，至矣勤誠：登山而野曠心空，浴水而垢除意淨。施及先律師道岸，今弟子釋儼，並身林久伐，禪刺都遣，性通七事，戒總八關，金杖五分，優劣既等；繒采四道，功德豈殊？甘露有加，香油不墜。
頃者豪州刺史前此邦別乘太原王公名弼，法海廣大，慧炬融明，德立於衷，義聞於物。郅惲致主之節，有耿投竿；葛亮報國之誠，不忘草奏。夫人武氏，佩服真空，幹櫓正覺；及男緬、緒等，惟肖二尊，克慎三業。若行右坐，依佛依僧，去煩惱之外糠，得慈悲之內實，起普賢台一級，寫《法華經》千部，廣化人吏，大啟津途；即普賢台，立法華社，每年二月，重會一時。且地效其靈，山呈其秀，有上座正覺寺主道解、都維那神慧僧表，道賓律師，行深慧燈，集眾材為林，眾器成樂，一體和合，互用住持，相與王公曰：「夫名者事之華，碑者物之表，其或表不立，則瞻失容；名不興，則讚述無地。願言刻石，是用齊山。」朝散大夫前侍禦史今都府戶曹袁公名楚客，其皎如日，其心如丹，負兼濟之雄才，托演成之雅意，顧慚作者，徒使懵然。其辭曰：
會計南山，秦望北寺。高僧往還，聖跡標寄。耆闍比峰，法華取義。群公護持，曆國檀施。陸寶大來，海珍總萃。幡影連珠，像光發瑞。台壓龍首，殿開鳥翅。象駕菩薩，烏迎車騎。異香馝馞，神鍾仿佛。鬆巘蕭疏，竹澗蔥翠。綱紀有條，禪律不墜。掾曹正直，別乘仁智。作為碑板，讚述名字。
嚐觀元化陰藏，上帝元造，雖道遠不際，而運行有符。揚搉大抵，宣考神用，建人統之可複，補天秩之將頹：其揆一也。昔者蚩尤恬賊，厥弟驕兵。巨力朋徒，合緒連禍，則黃帝興聖，首出群龍，推下濟以君人，微勤略以戡亂。逮至橫流方割，包山其谘，轉死為魚，鮮食不粒，則堯禹並跡，扶振隱憂，導百川，康四國。粵若殷禮缺，周德微宋公用鄫，楚子問鼎，則夫子卓立，爍然成章，辟邦家之正門，播今昔之彝憲，此天所以不言而成化，聖所以有開而必先：其若是也。
故夫子之道，消息乎兩儀；夫子之德，經營乎三代；豈徒小說？藎有異聞。夫亭之者莫如天，藉之者莫如地，教之者莫如夫子。且沐其亭而不識基道，則不如勿生；荷其藉而不由其德，則不如勿運：故曰消息乎兩儀者也。夫博之者莫如文，約之者莫如禮，行之者莫如夫子。且會其文而不揚其業，則不如勿傳；經其禮而不啟其致，則不如勿學。上代有以焯序，中代有以宗師，後代有以丕訓：故曰經營乎三代者也。噫！唐虞之美，不必至是，讚而大者，進聖君也；夏桀之惡，不必至是，擠而毀者，激庸主也；伊尹之忠，不必至是，演而數者，勉誠節也；趙盾之逆，不必至是，抑而書者，誅賊臣也。至若論慈廣孝，輔仁寵義，職此之由。於是君臣之位序，父子之道明，朋友之事興，夫婦之倫得：雖朗日開覺，膏雨潤黷，和風清扇，安足喻哉？借如九皇繼統而政醇，七聖同年而道合：雖事業廣運，而理濟一時。未有薄遊大夫，僻居下國，德敷既往，言滿方來。廟食列邦，不假手於後續；君長萬葉，必歸心於素王：若此之盛。是以騰跨百辟，孤絕一人，曷成名可稱？取興為大者已。
我國家儒教浹宇，濰姮戾天，伸吏曹以追尊，建禮官而崇祀，侯褒聖於人爵，屍奠享於國庠。是用大起學流，錫類孝行，敦悅施於萬國，光覆彌於允宗。三十五代孫嗣褒聖侯遂之字藏暉，洎族賢元亨等：或專門碩儒，罔墜於緒；或餘波明哲，克揚厥聲。迺相與合而謀曰：「夫墟墓之地，《禮》曰自哀；聽頌之樹，《詩》雲勿翦：一則遇事遺愛，一則感物允懷，矧乎大聖烈風，吾祖鴻美，故國封井，舊居川嶽歟？宜春悚神馳魄，膝行膜拜，陳齋祭，奠嚴詞，樹繚垣以設防，刊豐石以為表。」袞州牧京兆韋君元珪字❥❥王國周親，人才懿德，明啟風績，休有名教；長史河南源晉賓字光國，賢操孤興，清節相遠，納人以禮，成俗於師；司馬天水狄光昭字子亮，相門克開，雅道踵武，聞義必立，從事可行；錄事參軍東海徐仲連，功曹成陽藎寡疑，倉曹太原王道淳、宏農楊萬石，戶曹博陵崔少連、宏農楊履元，兵曹太原王光超、范陽張博望，法曹安定皇甫恮、東海於光彥，士曹榮陽鄭璋，參軍事博陵崔調、扶風竇光訓、河東裴璿、隴西李紹烈❥❥❥❥儀傳❥南陽樊利貞，曲阜縣令雁門田思昭，丞河閒劉思廉，主簿吳興施文尉、清河晏宏楷等，宦序通德，儒林秀士，升堂睹奧，遊聖欽風，僉同演成，迺共經始。其辭曰：
元天陰騭，大明虛鏡。神不利淫，物將與正。凡曰投艱，在此逢聖。吞沙薦虐，軒黃底定。襄陵兆災，夏禹文命。周道失序，夫子應聘。刪詩述史，盛禮張樂。雅頌穆清，訓詞昭灼。片言一字，勸善懲惡。誘進後人，啟明先覺。六順勃興，四維偕作。元功濟右，至道納來。首出列聖，席卷群才。大名震耀，廣學天開。蒸嚐匝，誦習窮垓。帝念居室，以光壽宮。建侯於嗣，環封厥中。孫謀不泯，祖德斯崇。迺刊聖烈，克廣休風。
