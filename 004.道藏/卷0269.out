臣覿言：竊惟祔廟之禮，在於尊祖奉先，肅事之儀，豈厭惟親與德？伏見恩敕，令安國相王與李多祚參乘。且多祚夷人，有功於國，適可加之寵爵，豈宜逼奉至尊？將帝弟以連衡，與吾君而共輦，誠恐萬方之人，不允所望。昔文帝引趙談參乘，袁盎伏車前曰：「天聞天子所共乘輿者，皆天下豪英。今漢雖乏人，陛下獨奈何與刀鋸之餘共載？」於是斥而下之。多祚雖無趙談之累，亦非卿相之重，不自循省，無聞固讓，豈國乏良輔，更無其人？史官所書，將示於後，何袁盎之強諫，獨微臣之不及？惟陛下詳擇焉。
夫立身之功，莫大於行道；行道之功，莫大於逢時。行道則孝悌才學有聞，逢時則仁信機謀及物。有其時，無其材，斯固自犬彘也；有其材，無其時，得不憤心涕血歟？則知無代無材，計用與不用耳。高祖起於沛，光武起於南陽，而籌畫功勳，獨出豐、宛之士。蕭丞相從漢高入關，封府藏而收圖籍；房太尉從太宗征討，舍珠玉而采人材：二君子之材，豈偶然也！十八學士皆煬帝之臣，曷闇於隋而明於唐？是有其材而無其時矣。如晦、元齡，止於一尉，或非好去任，或掛綱徙邊；褚亮、虞南，不離下位，或嫉才見謫，或七品十年。暨我國家，則有道兼文武，器重珪璋者；慷慨大節，臨機能斷者；仁孝忠直，預識存亡者；潔行檢身，而有英略者；好學敏達，詳明吏道者；出入軍旅，涉曆危難者；不憚兵威，樹立忠誼者；博聞貞儉，文翰兼絕者；風韻閑雅，善於吟詠者；精練詁訓，長於講論者。夫如是，則立身行道之事，盡在於斯矣，得不冥心契誌，以自勖勵哉？覿每睹十八學士圖，空瞻讚像而已，輒各彩本傳，列其嘉績，庶幾閱像者思其人，披文者思其人，非惟臨鑒耳目，抑可以垂誡於君臣父子之閒也。
廷珪，河南濟源人。第進士，補白水尉，舉制科異等，神龍初為中書舍人，再遷禮部侍郎。開元初累遷少府監，封范陽縣男，以太子詹事致仕。二十二年卒，年七十餘，贈工部尚書，諡曰貞穆。
惟古人之從技，必有托而觀智。既垂誡以為喻，故求能而不累；見小人矜捷之跡，識君子安全之義。孰謂猶賢，在於茲戲？觀乎局之為狀也，下方廣以法地，上圓高以象天；起而能伏，危而不懸。四隅鹹舉，四達無偏；居中謂之豐腹，在末謂之緣邊。棋之為數也，各一十二彙。其始布也，各以其類，乃分其位；環合相承，櫛比為次。其始作也，則雲其末，未之為難；乃契謀眾指，意或多端。欲因先以獲勝，恐致危以思安；每遇敵其增惕，故用之而假歡。則有飛迅一擊，紛紜既散；慮加少以為多，實思危而不亂。謀而後動，審而方按；或始否而終亨，或先傾而後歎，若乃臨邊卻舞，徑天回越；必在知機之微，騁異而發。至如垂空勁往，應心得雋；雖具美於逾乎？終易虧於履峻。是知冒險者忘於趨進，規利者失於戒慎。豈與夫所適多方，所求惟順？因其利不失於得，追其遠若歸於信；乍從容以周旋，時倏忽於一瞬。伊眾趣之無極，諒所戒以唯貪；苟能知其義者，無棄學而遐耽。
臣廷珪言：伏見景龍二年三月十一日敕，河南北桑蠶倍多，風土異宜，租庸須別，自今以後，河南、河北蠶熟，依限即輸庸調，秋苗若損，唯令折租，迺為常式者。臣聞皇天無私覆，後土無私載，日月無私鑒，陰陽無私毓。是以明王聖帝，則而像之，慶浹萬邦，政敷一德。故《書》曰：「無偏無黨，王道蕩蕩；無反無側，王道正直。」伏惟聖朝禦曆，皇極在人，正朔所覃，率土奉若，百年於茲矣。頃於災歲，重賦饑人，頓革彝典，特開變例，雖施蠻貊之邦，臣愚猶知不可。況此兩道，枕倚大河，南接神州，北通天邑，郡縣雄劇，人物昌阜，既類股肱之地，尢宜得其欣心，豈可殊其土風，異其徭賦，不恤災患，而殫其財力者？即以桑蠶，別加徵稅。至如隴右百姓，羊、馬是資；山南諸州，椒、漆為利。其或銅、錫、鉛、錯，貨自岩通；蜃、蛤、魚、監，財自海殖。土物惟性錯貢，方隅鹹有，澇年並無他稅，早歲各準常規，豈獨她纖，外之王度？且天災所降，年穀莫登，在於貧弱，或至殍堇。生理既甚難恃，人心固未易安，就其憂危，載空杼軸，窮斯濫矣，將無不至。臣效官潁服，實在河南，每見部人，眾稱冤苦。伏思景龍之際，時多賊臣，有若宗楚客、紀處訥、武延秀、韋溫等，蔽虧日月，專擅威權，各食實封，遍河南、河北。屬當水旱，屢致蠲除，因而遂矯制命，固非先朝之本意也。伏願陛下廣天成之德，均子育之愛，式崇大體，追複舊章，許河南、河北有水旱處，依貞觀、永徽故事，一準令式折免，則在蒼生，不勝幸甚！謹因所部司法參軍鄭元亮奏澇損謹附表以聞。
臣聞國之威柄，在於賞罰，賞中則人知勸，罰中則人知沮。二者苟得，則四海獲安；二者乖宜，則萬人無措。況陛下始複初業，甫登寶位，率土禺然，欽佇聖化。凡欲興事，亦何容易？外有竊議，臣請盡言。至如張易之兄弟，窮罪極逆，蒼生苦之，良有歲月，憑托城社，無所告訴。陛下仁聖明斷，憂在黎元，一朝誅夷，孰不慶抃？在於親故，並合從坐，然量宜制法，理或未宏，何者然也？臣曆觀自古以來，革故即新之際，莫不先行誅戮，以服眾心，此皆素無人望，理藉如此。今陛下先朝子孫，唐德未改，迺天地之眷，人祇之望，非陛下而誰？誠宜布恩施德以答之，崇仁尚寬以理之，豈更誅夷，以虧至德？況易之兄弟，榮盛多時，趨附之徒，天下大半。欲盡殺之，則罪不加眾；欲少殺之，則法難畫一。在都城者，乍可有數；遍四方者，未知幾人？反側者多，不可不察，安之之理，必在於寬。自非至親，及於謀首，請一原宥，令其自新，仁風大行，在斯一舉。臣無任雲雲。
臣廷珪言：伏見發使及典傔等，大齋繒錦，將於石國和市犬馬。臣聞書曰：「犬馬非其土性弗畜，珍禽奇獸不育於國」者。故明王俗極於德，忠臣願畢於議，偕護於細行，保於大猷，冀無閒然，能致盡善也。今以陛下之明，何失不見？以陛下之斷，何欲不懲？複禹順於走丸，法堯易於回掌。誠可卻走馬，訓旅{敖犬}，聖心通於兆人，德言應於千里，一感則法星退舍，一解則亢陽出雲。豈宜勞遠人，玩異物，有從禽之漸，無恤下之先？使明詔遐臨，聖意昭布，上非治國之要，下非即戎之功。將恐新麥未獲，舊穀已空，饑饉薦臻，邊猾檮寇，昭告則然，上帝赫矣。大君無以解其倒懸，續於請命，邇不自給，遠不能輸，戶口流離，公私懷懼，此臣之所以憂。陛下順天之心，從人之願，省無益之用。救必然之急，先社稷，後犬馬，此天下之幸，國家之福，豈獨微臣哉？無任竭忠竭誠之至，謹錄奏聞，伏聽敕旨。
臣廷珪言：夫佛者以覺知為義，因心而成，不可以諸相見也。故經云：「若以色見我，以音聲求我，是人行邪道，不能見如來。」此明真如之果，不外求也。陛下信心歸依，發宏誓願，壯其塔廟，廣其尊容，已遍於天下久矣。蓋有住於相而行布施，非最上第一希有之法。何以言之？經云：「若人滿三千大千世界七寶以用布施，及恒河沙等身命布施，其福甚多。若人於此經中受持及四句偈等，為人演說，其福勝彼。」如佛所言，則陛下傾四海之財，殫萬人之力，窮山之木以為塔，極冶之金以為像，雖勞則甚矣，費則多矣，而所獲福緣，不愈於一禪房之匹夫，沙門之末學，受持精進，端坐思理，亦明矣。臣竊為陛下小之。今陛下廣樹薰修，又置精舍，則經云「菩薩所作福德，不應貪著」，蓋有為之法，不足高也。
況此營建，事殷土木，或開發盤礴，峻築基陛，或填塞川澗，通轉采斫，碾厭蟲蟻，動盈巨億，豈佛標坐夏之義，湣蠢動而不忍害其生哉？今陛下何以為之？又役鬼不可，唯人是營，通計工匠，率多貧窶，朝驅暮役，勞筋苦骨，簞食瓢飲，晨炊星飯，饑渴所致，疾疹交集，豈佛標徒行之義，湣畜獸而不忍殘其力哉？今陛下何以為之？又營築之資，僧尼是稅，雖乞丐所致，而貧闕猶多，郡縣徵斂，星火逼迫，或謀計靡所，或鬻賣以充，怨聲載路，和氣未洽，豈佛標隨喜之義，湣愚民而不忍奪其產哉？今陛下何以為之？且邊朔未寧，軍裝日給，天下虛竭，海內勞弊，伏惟陛下慎之重之。思菩薩之行為，利益一切眾生，應如是布施，則經所謂 「不住色聲香味觸法布施」，故其福德，若東南西北，四維上下虛空，不可思量矣。何必勤勤於住相，凋蒼生之業，崇不急之務乎？臣以時政論之，則宜安邊境，蓄府庫，養人力；臣以釋教論之，則宜救苦厄，滅諸相，崇無為。伏願陛下察臣之愚，行佛之意，務以理為上，不以人廢言。幸甚幸甚，謹言。
臣某言：臣奉敕河北道宣勞，今發都下，從白司馬阪所遇見轉運材木顧役人夫。臣勘問檢校官左藏置監事馮道得狀，奉今月八日敕，於阪所修營。臣竊以天後朝僧懷義營創大像，並造天堂安置，令王宏義、李昭德等分道采斫大木，虐用威勢，鞭捶官寮，鑿山填溪，以夕繼晝，傷殺丁匠，不可勝言，費散錢數，動以億計。其時百姓愁苦，四海騷然，皇天孔明，實茲降鑒，凡所營構，並為災火所焚，懷義之徒，相次伏法而死。自此之後，停寢十年，近者狡豎張易之、昌宗、昌儀等，將欲潛圖大逆，為國結怨下人，兼售私木，以規官利，遂又與僧萬壽等設計，移此阪營建。今暨逆豎夷滅，皇運中興，陛下先發德音，頻下明制，除不急之務，罷土木之功，所以少監楊務廉遠徙屏黜，頒示天下，凡在中外，不勝抃躍。若此像閣重複修營，則與制書義殊乖越，尚令二逆遺惡未除，臣雖至愚，固知不可。且窮土木之作，竭蒼庫之資，將非崇樹勝緣，求諸福德者也。今則興起營造，采木作阪，蠕動含生，因緣致死。每遇一日之內，算數尚不可知，比及累歲而成，譬喻豈複可及？廣殺而求福德，所獲焉補所亡？慈悲之理，深未宏暢。方今仲春作候，當務農業，臣今在路經過，全未見人耕種，訪聞鹹稱乏絕。苟求朝夕米糧，此則百姓切急，誠若倒懸矣。陛下受天明命，作民父母，可不先解倒懸之切，而方罄財竭力，修營不急之務乎？特乞即日停造大像等，仍量抽其錢，賑濟窮乏。如天恩允臣等所請，天下蒼生幸甚，謹遞表奏聞，伏聽敕旨。
臣廷珪言：昨奉進止，別宅婦女皆遣入宮，敕至黃門，臣已執奏，停寢數日，宰相重宣。陛下以人廢言，未蒙允納，密旨增峻，制獄益嚴，事相牽聯，重有追掩。竊聞輿議，足以傷心，或母子生離，或男女永隔，冤酷之至，有甚於死。方春德澤，萬物昭蘇，豈獨她纖，不霑雨露？一傷和氣，恐沮聖恩。況所進宮人，皆非婉麗，陛下容易將入，下人迫脅而行，不作無益害有益，臣必知其然矣。又陛下至明之君，當比德於上皇，豈校跡於中古？況春秋鼎盛。慶祚無窮，樹德將逮於千年，臣尚謂少；行事儻乖於一物，臣竊有疑。且臣位在黃門，年高白首，常恐寵祿過厚，顛墜微躬，何所覬覦，輒有幹議？伏以遭逢昌運，沐浴湛恩，如不披心竭誠，無迺希旨苟免。六合雖廣，取容何地？不勝愚懇之至，謹重昧死奏聞，伏望曲流天鑒，少垂矜采。
臣廷珪言：檢貞觀、永徽故事，婦人犯私，並無入宮之例；準天授二年有敕，京師神都婦女犯奸，先決杖六十，配入掖庭，至太極修格，已從除削，唯決杖六十，仍依法科罪。今不依貞觀、永徽典故，又舍太極憲章，而依天授之法，臣愚竊謂未便。且法令者，與天下共之者也，君不可失之於上，臣不可違之於下。如或失之於上，則無以禦下矣；如或違之於下，則無以事上矣。所以古之聖人，垂範作式，縣諸象魏，銘於景鍾，昭示萬方，斯於畫一。由是法有定禁，時無濫刑，化致雝和，俗登仁壽，鸞鳳巢閣，麒麟在郊，膏露浮甘，卿雲布彩。方今聖道包於天地，仁恩洽於品物，明無不燭，聰無不聽，時康俗泰，遠肅邇安，豈可升平之朝，而行末令之罰？臣之愚鄙，伏深疑懼，無任懇迫之極。謹昧死重連正敕奏聞，特乞天恩，曲垂矜鑒，得令別宅婦女各準法處分，率土蒼生幸甚。如允臣所請，仍望便停令敕內宣降進止。
臣廷珪言：竊見國家於河南北和市牛羊，及荊、益等州市奴婢，擬於登、萊州置監牧，此必有人謂頃歲以來，軍裝所資，國用不足，或將見陶朱公、公孫宏、卜式之事，而為陛下陳其策耳。臣愚以齷齪小算，有損無益，不足為盛明天子行法於代也。何以明之？彼三人者，實為匹夫，藉空虛之地，罄勤勞之力，畜牧積歲，增致千金，苟以一家言之，其計得也。今聖朝疆域四海，臣妾萬方，天覆地載，莫非所有，而欲必取於人，從牧於國，何示人之不廣，而近樹私也？況和市遞送，所在騷然，公私煩費，不可勝計。臣聞諸古人曰：「百姓足，君孰與不足？百姓不足，君孰與足？」蓋君之與人，上下同體，無所閒也。
今河南牛疾甚處，十不一存，農傷豈徒百姓而已？又今牧童取其牛在孛者，下俚尢要，一則利其孳產，二則不廢營農，家家保之，豈願輒賣？今雖和市，甚於抑奪百姓之望，是牛再疫而農重傷，此則有損無利一也。頃者諸州雖定估價，既緣並市，則雖平準，如其簡擇，事須賄求，侵刻之端，從此而出。牛羊踴貴，必倍於常，百姓私陪，則破家業。雖官得一牛一羊，而百姓已失兩牛兩羊價矣，此則有損無利二也。登、萊之境，是稱海隅，因之水氣，加以風回，秋則早寒，春則晚煦，深山大澤，鹹生蛟蛇，若置群牧，必多死損，此則有損無利三也。高原之田，百姓耕植，下濕之地，不堪放牧。若奪百姓高處，兩州皆失丁田，至於牛羊，複相踐暴，久長如此，闔境不安。非直百姓被侵，蓋失國家租賦，則有損無利四也。且又荊、益等州和市奴婢，多是國家戶口，奸豪掠來，一入於官，永無雪理。況南北既遠，風土非宜，乍到登萊，必生疾疫，此則有損無利五也。
且方今東洎滄海。西洎流沙，亭障多虞，甲骨未息，戎機調發，歲時相繼。由是丁兵逃散，戶口流亡，略舉大凡，十有數四。陛下天憐黔首，光啟元猷，將命使臣，分道巡撫，簡而靜鎮，難必乂安，矧迺征伐外繁，徵求內廣，欲使萬方兆庶，安堵複業，亦猶翦鳥之翼，而望其騰騫；脫魚之鱗，而願其遊泳。臣又聞之，君所恃者人，人所生者食，食所資者耕，耕所恃者牛。廢耕則去食，去食則無人，人無以生，君將何恃？然則牛者君國字人之本，豈可無故一旦取之哉？臣又度羊之為須，非軍國切要，假令畜牧能遂繁滋，三數歲閒，億萬可致，陛下豈可鬻之於外蕃，射其利為用乎？又可鬻之於中土，割其命為資乎？牛之為損則如彼，羊之無益則如此，臣雖愚戇知其必不可也。伏願陛下特加審慎，詳圖損益，諸有所和市及新置監牧等，儻回聖慮，即日停絕，天下蒼生，豈勝幸甚！昧死上奏以聞。
臣聞古有多難興王，殷憂啟聖者，皆以事危則誌遠，情迫則思深，故能自下登高，轉禍為福者也。伏見景龍之末，中宗遇禍，先天之際，凶黨構謀，社稷有危於倒懸，國朝殆均於絕紐。陛下神武超代，精誠動天，再掃氛沴，六合清朗，而後上順皇旨，俯念黔黎，高運璿衡，光膺寶籙，以日月所燭之地。書軌未通之鄉，無不霑濡渥恩，被服元化，十堯九舜，未足稱也。明明上帝，照臨下土，宜錫介祉，以答鴻休。然頃歲以來，陰陽愆候，九穀失稔，萬姓阻饑，關輔之閒，更為尢劇。至有樵蘇莫爨，糠[QH57]靡資，不暇聊生，方憂轉死，偶會昌運，遘茲艱否。臣竊思之，皇天之意，將恐陛下春秋鼎盛，神聖在躬，不崇朝而建大功，自藩邸而陟元後，或簡下濟之道，獨滿雄圖之誌，輕虞舜而不法，思漢武以自高，是故昭見咎徵，載加善誘，欲大君日慎一日，雖休勿休，永保太和，以固邦本也。斯則皇天之於陛下，眷顧深矣，陛下焉可不奉若休旨而寅畏哉？臣愚誠願陛下約心削誌，澄思勵精，考羲農之書，敦樸素之道，登庸端士，放黜佞人，屏退後宮，減徹外廄，場無蹴鞠之玩，野絕從禽之賞，休石田之遠境，罷金甲之懸軍，惠恤煢嫠，蠲薄徭賦，去奇技淫巧，捐和璧隨珠，不見可欲，使心不亂，自然波清四海，塵銷九域，農夫樂其業，餘糧棲於畝。則和氣上通於天，雖五星連珠，兩曜合璧，未足多也；珍祥下降於地，雖鳳凰巢閣，麒麟在郊，未足奇也。或謂天之鑒戒不足畏者，則將上帝憑怒，風雨迷錯，荒饉日甚，無以濟下矣；或謂人之窮乏不足恤者，則將齊沮誌，億兆攜離，愁苦怨極，無以奉上矣。斯蓋安危所係，禍福之源，奈何朝廷，曾不是察？況今陛下受命伊始，敷政惟新，卿士百僚，華夷萬族，莫不清耳以聽，刮目以視，延頸企踵，冀有所聞見，禺禺如也，何可怠棄典則，坐孤其望哉。
虛心字無逸，右庶子維子。舉季廉，景龍中官御史中丞，曆荊潞揚三州大都督府長史，入為工部尚書東京留守，累封南皮郡子。卒贈揚州大都督，諡曰正。
嚐試論之曰：融為瀆，結為阜，則詞人之體物詳之矣；智樂水，仁樂山，則聖人之微言列之矣。或迺參裏愚穀，因居以制號；紫藎白雉，像形而定極。分石帆而為破石，對射的而雲射堂，武關之啟地門，下都之建天柱，莫不萬彙斯毓，五精是應，必踐魑魅之塗，式作隱淪之宅，傳諸簡牒，備乎聞見，竊比嶽宗，自均魁父。北嶽恒山者，北方之巨鎮也。爾其崗，巒紛糺，根底盤薄，或壁立，或砥平，傍匿千嶺，下括眾壑。珍禽奇獸，益虞之目駭不能名；芳草甘木，桑宏之心計莫之數。瓊膏石髓，慶忌林兵，時時閒出，往往迭見。舒丹氣，籠翠微，薈蔚朝隮，披重壤以雲亭；騷屑暮起，吸萬籟以風怒。漢宗聽宋昌之策，以諱遷常；趙主從姑布之談，以賢臨代。林麓之富，何有何無？但觀夫容峭峙，地勢坱軋，迤太行而綿碣石，負寒穀而麵冰川，限華夷之表裹，壯宇宙之隘害。培塿九折，胚胎四明，一佇望州，載磔瞻魯。崇岩似畫，匪阽危以增虩；清廟如在，不加敬而自祇。夫其重扃固護，交軒密勿，三閒四表，神漠漠以扶傾；東序西廂，心犭思思而發悸。朱鳥拂楝，玉女窺窗，藻繢丹青，侔赤城之霞起；圖寫精異，疑絳河之仙集。恍恍忽忽，若陰若陽，籲可畏乎其駭也！
以先天二年，有瀛州青菀縣人魏名確，爰因行李，至嶽廟之前，迺見二人，一者白衣，一者紫服，侍從甚肅，進止不凡。自雲我是嶽廟大使，發兵馬六十萬眾，為國討賊，五嶽大神，九月三日俱來此山，大為歡會。名確遷延未去，詣神遂迺作怒，牽至廟中，用申責罰。祝史楊仙童親見其事，迺馳告官司，州將駭之，隨以聞奏。敕遣上官及內謁者，齋神衣禮物，以赴會期，凡厥寮寀，共陪享祭。惟神妙略遐舉，猛銳長驅，不勞載鶡之師，已決陣蛇之效。國家德邁堯封，道兼虞覲，盛唐入詠，竭南服以登潛；訓夏從遊，窮西荒以銘弇。髽首貫胸之族，俗有望雲；文鉞碧砮之贐，府無虛月。瘞峰沈渚，不爽於告成；五載四朝，自遵乎升道。書云：「十有一月北巡狩，至於北嶽。」豈不以崇望秩之儀備矣，得諸侯之度宏矣。以為不嚴而理，本乎禮樂，既富而教，寄以循良，晤❥棠之匡坐，借長際之高臥。
刺史高豫，化以亂繩導規長者操其宣布，托諷虛儀，一澄睇於露冕，幾揚仁於風扇。長史嚴德珪、司馬董❥漢編博達，西蜀明其犯鬥；晉政記言，南史推其直筆。恒陽縣令劉元宗，係肇禦龍，位光馴雉，蒲城務簡，歎淹中以勿欺。丞王晏，洛汭浮仙，淮流襲慶，楚國在壇之寶，庾室豐年之玉。文章雄伯，昔入仲宣之跪；人物雌黃，今得林宗之拜。主簿姚繪之、尉閻宏，摶扶逸翮，未遷振鷺之行；縱壑巨鱗，且任烹鮮之輔。嶽令司徒乾造，和光偶俗，內剛外柔，不附膏腴，自安下仕。鄉望等並海嶽精靈，燕趙奇傑，賓從奕奕，選徒於擁篲之賢；氣調凜凜，結友於負荊之將。平原旅食，是日處囊，太子新交，乘風聽築。地極殷阜，袨服如雲，俗尚儒術，青衿成市。侶琴尊以卒歲，優哉遊哉；狎泉石之娛老，無營無欲。手舞足蹈，異口同音，詢墨客於千里，標黃爾於億載。故能屈蔡中郎之詞彩，以紀豐碑；訪王右軍之神蹤，以鐫金石。其詞曰：
土之聚兮成山，山巃嵸兮石斕斑。屹常嶽兮作鎮，披重壤分聳千仞。將觀日以齊宗，兼極天而比峻。跨荊巫，迤蓬壺，挾慕容之舊都，帶簡子之藏符。列真宇兮隱淪宅，岩花開兮樹果圻。既❥天地險，又作華夷隔。嚴祠沕穆，神儀儼雅。迫而察之駭人也，雕楹翕赬兮[QWDT]駮，緣霤清泠兮露灑。獯虜咆哮❥薦北郊，嶽靈赫怒兮殄落傾巢。銘十角於燕嶺，獲隻輪於晉崤。皇道貞明兮太階平，梯山驟水兮奄裨瀛。順出豫兮勒功成，一巡肆覲兮考幽明。寄剖竹兮仁風清，名題輿兮康哥行。郎出宰兮百里榮，桓不樂兮六安輕。州縣勞職兮人之英，恒碣降神兮嶽之精。詢謀僉同兮表至誠，披文相質兮跡堅貞。懸一字兮莫與京，俾幹祀兮昭令名，仿佛風塵兮垂頌聲。
