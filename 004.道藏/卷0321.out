嗚呼！姑孰東南，青山北址，有唐高士李白之墓。嗚呼哀哉！夫仁以安物，公其懋焉；義以濟難，公其誌焉；識以辯理，公其博焉；文以宣誌，公其懿焉。宜其上為王師，下為伯友。年六十有二，不偶，賦《臨終歌》而卒。悲夫！聖以立德，賢以立言，道以恒世，言以經俗，雖曰死矣，吾不謂其亡之也。有子曰伯禽、天然，長能持，幼能辯，數梯公之德，必將大其名也已矣。銘曰：
立德謂聖，立言謂賢。嗟君之道，奇於人而侔於天。哀哉！
君姓權氏，諱皋，字士繇，天水人。苻秦尚書仆射翼之後，世為著姓。祖某，某官；父某，某官，鹹有令德。君既冠，進幹及第，試臨清尉。時節將兼本道使籍君高名，表為薊縣尉，充判官。無何，主將以逆節露，君乃詐死，扶親涉江，既免禍累，知機其神。先帝聞而歎之，除評事禦史。方議大用，屬太夫人病危，將侍奉憂勞，因中痼疾。無何，太夫人終，君泣血三年，厥疾用加。服除，遷起居舍人、著作郎。大曆元年四月某日，不幸逝於丹徒，因殯焉，享齡四十二。嗚呼！識者慟哭，聞者痛心。君有大節不可奪，大名不可掩，大才不可及，大行不可名。天與之仁，不與之年，哀哉！自開元天寶以來，高名下位，華方疾，不能備舉，然所憶者，曰河南元君德秀，元終十年而南陽張君有略，張沒二年而君夭。元之誌如其道德，張之行如其經術，君之才如其聲望。人倫其瘁乎！公素與昌黎韓幼深、京兆王鎮卿洎華友善。韓評君曰可以為宰輔，王評君曰可以為師保，華評君曰可以分天下之善惡，一人而已矣。夫人隴西李氏仁賢，有一子某，生七年矣，哀禮成人，嗚呼！有後哉！朝廷贈君以秘書少監，悼賢也。華因病風，扶曳而往哭之。嚐聞師乙之言曰：「溫良而能斷者宜歌齊」，權君可謂溫良而能斷者也，故為齊風，表君之墓云：忠於而國，孝於而家。潔而不滓，瑜而不瑕。仁胡不壽？為善者何？君不幸耶？時不幸耶？
聖唐祖宗重光，丕變萬國，元宗、肅宗、今上三後繼明，格於上下。其輔弼之臣曰趙公，奉先少師之訓，有大功於王室。少師諱景至，字某，清河東武城人也。惟成於薑水，氏曰有呂。德莫厚乎？粒蒸人，大庭之烈也；勳莫盛乎除暴虎，尚父之明也；讓莫大乎推社稷，季子之高也。丁公之元子曰季，克讓，乞歸老於崔氏，宜乎其盛也。八代祖元孫，宋度支郎中，以忠烈見危致命。夫人攜二子亮、敬，默依夫人之黨，挺誌羈孤之中，安親危窘之際。亮即公七代祖也，八為尚書，一為仆射。孫肇師，官至中書侍郎。元子北齊安州總管府掾諱道淹，公之曾祖也。生萬年主簿臨洺令諱方騫，公之大父也。生武功主簿贈吏部尚書諱貞固，公之考也。郎中殉王事，仆射利生人，中書之名望，安州之道德，臨洺之愛人，武功之體道，荀淑以盛德及子，陳寔以素風及孫，誠哉吾聞其語矣！今見其人也。公孩抱太夫人終，童幼武功府君逝，根於至性，毀過乎哀，鄉黨憐之，皆曰純孝。既除喪，外從禮訓，內積憂慕，啜菽飲水，勵誌讀書，誦無遺文，釋無遁義，皆一覽也。年十七，與親兄睃同舉明經，調補梁州南鄭尉，轉蜀州晉原尉。前後使臣表公第一，遷大理評事。親累貶利州葭萌丞，曆梓州鹽亭丞。樂天知命，貞獨自晦，君子哉！改晉州司法參軍，政尤一道，刺史、按察使皆以上聞，充河東軍支使。畢尚書構為連帥也，假公判官，仁者悅，不仁者具。遘厲終於官舍，春秋四十，權厝於邙山元元廟西北原。識與不識，罔不相吊。時人之安放，後人之不幸。夫人滎陽鄭氏，皇朝兵部郎中衛州長史元昇之女，吏部侍郎平章事愔之妹，終京兆崇賢裏，權殯於長安東南杜陵原。夫人鞙佩紛燧，以寧顏色，❥澄冪酒，以奉蒸嚐。輔佐君子，黔婁之室也；撫導賢允，孟軻之母也。內訓傾謝，婦儀無師。嗚呼哀哉！大曆四年，龜筮從吉。嗣子圓，尚書右仆射趙國公，哀奉先少師夫人之裳帷，合祔於河南北邙山某原，禮也。趙公初為益州刺史，屬逆羯內向，天下兵起，至尊出長安避狄，未有岐下之都，因奉表上迎，保寧聖德，遷為中書令。翼大明，複天下，肅宗申養，元宗申慈，趙公之宣力也。事今上鎮揚州，為吏部尚書左仆射。崔氏之門，公盡善哉！洪河在北，清洛在南，二室之下，邙原高起。是地也，是宜君子幽宅寧於斯，永保子孫昌於斯。其文曰：
翼翼孝嗣，銜哀不言。祗感永思，常試討論。齊為霸國，鄭甸❥姬薑協德，貽慶後昆。在昔貞烈，爰有魏嶼（疑）。播遷建都，公將南轅。造舟人便，開漕利源。宜有令允，中書玉振。安州榮道，臨洺體順。尚書葆光，公以德鎮。既輸典刑，亦清維晉。天不我遺，時將疇師。夫人之德，柔善有則。鼓鍾於宮，聞於四國。從夫訓子，天下是式。不及劬勞，趙公罔極。克誕趙公，蓼莪孝思。奉若先訓，其貴如斯。今日之祿，先人之慈。保寧幽宅，天地無期。
公諱並，字某，趙郡高邑人也。在昔咎繇謨明，元元道德。武安之功，秦人息甲；廣武之略，淮陰東面。魏則中書為藎臣，齊則常侍參佐命。左丞聲動鄰邦，著明喆於周隋；水部才冠時倫，資訓迪於忠孝。國朝則蒲州之仁政、趙州之懿德，趙州生晉陽尉諱希遠。道崇位卑，鍾慶身後，官婚人物，為山東上族，五百餘年矣。公少孤，以經明行修登第，直崇文館，授雍邱尉。屬國家升中泰山，縣當馳道，徵責萬計，臨事無違。居至卑而不折，當大務而不撓。外兄許公蘇尚書頲，特親重之。秩滿，考六經，覽群書，手抄二百卷，觀其大義，曆交城尉。無何，丁內艱，柴毀終禮，授榆次尉。裴尚書伷先為太原尹，廉察河東，引公在幕，賢者知勸，不仁者懼。毀而從調，朝廷詔有司精求令長，公以崇璧之姿、鍾彝之重，屈為蕭令。邑臨古汴之衝，每歲為害。公因租之集，兩稅一石，置於水濱，治之為防，水不敗稼，蕭人賴之，徐方歌之，則政之利人，餘可知也。選授太原府法曹參軍事；大都阜殷，嚚訟填積，公鏡其詐實，皆葉厥中。太原國之北門，枕扼夷夏，屬狂胡首亂，悉眾來攻，公撫弦登陴，左右軍師，完成池，潰凶鬼，有力焉。詔加朝散大夫，遷太子洗馬，拜右諭德，進階正議大夫。東宮圖書亡逸，有司命公留北部蒐訪焉。淮南節度故相崔尚書圓表公為揚州右司馬（《世係表》作「左司馬」），將任以州政。方祖道，遘厲而終，享年六十六，廣德二年六月十三日也。長子規，前刑部員外郎兼侍御史；次子覲，故沂州沂水縣丞；次子覿，故太原府榆次縣尉；次子峴，前汾州平遙縣丞；幼子觀，前左監門衛率府兵曹參軍事（《世係表》稱： 「長子峴，廬江令；次子規，壽州刺史；三子覲，四子覿；幼子觀。」官閥不同，次序亦異。）。泣血茹悲，哀號萬里，求仁者之助，於江湖奉迎裳帷，於太原歸安洛汭，禮罔不備。某年月日，窆於某原，禮也。規有公遺風，國之才臣。嘗為晉州，吏職中外，宣力王室，聞於天下，公其不亡矣！公有文有武，簡而能肅，不伐其勞，推其美於人。神明質高，嶷如山阜，味道於老莊，還性於禪慧。每涉危必免，阽患無傷，冥然禮順，疑若靈助，蓋德之所至者也。嗚呼！位不尊，壽不遐，時耶？命耶？華於公諸從雁行，為公所知，感規之孝，祗述盛烈，以慰諸孤之心。其銘曰：
貴為侯伯，來日赫赫。百夫之特，所稱者德。神錫純嘏，道無違者。淮南鎮揚，為右司馬。嘗蒞蕭人，蕭人以淳。嘗掾太原，功宣北藩。艾綬銀章，大夫之尊。春秋匪懈，榮於寢門。宜其永世，天胡降戾？仁而有子，哀號萬里。維嵩之隅，維汾之涘。我卜我筮，壽宮修止。與天無期，寧極於斯？子孫百代，拜手於斯。
永泰元年四月戊子，唐舊相太保韓國公薨。天子輟朝，群臣出次。五月壬午，贈太師。七月丙子，詔使中謁者蒞祭，京兆、少尹護喪。龍旗青車，鹵簿哀導，加於一等；園塋封樹，碑版垂後，盛於當朝，葬我韓國公。夫人名本於宏才，非此運不揚元勳。出於忠烈萬死之中，登諸日月九天之上；乾坤閉而複辟，鈞軸折而再駕。故肅宗皇帝於行在見公曰：「欲求良弼，其在茲乎？」公諱晉卿，字元輔，上黨壺關人。祖襲夔，贈太子太師；父殆庶，贈禮部尚書。公成童好學，弱冠工文，二登甲科，三入高等。始自郡邑台省之任，終乎廊廟台輔之器。至於牧四郡，使四道，在人為政之絕跡，於公能事之常格，故不足敘。天寶之末，胡羯亂常，公身在陷穽，心圖遼廓。謁至尊於幕殿，議大計於轅門。天子壯之，拜為左相。公於時與兵部尚書汾陽郡王經略大業，翊讚中興，公撫於內，汾陽營於外。克二京，複九廟，尊先帝，返上皇，公之功也。乾元二年，元凶授首，陳希烈等四十八人議在殊死。公抗疏上論，以四方猶虞，罪當寬宥。三司質定，其事不行。於戲！慶緒之誅也，不用公議，使有思明之難。朝議之減，複行公計，果令天下大安。仁人之言，不可已矣！上元二年，元宗升遐，詔公攝政；肅宗違代，令公當國。道合君臣，時契雲龍於二主；功高宇宙，德鍾社稷於一身。夫平計之，勃安之，總有平、勃之勳；伊攝之，霍立之，再當伊、霍之任。人臣貴極，今古罕儔。公晚嬰衰疾，屬辭樞務，遂得特紆聖眷，俯降臣禮。赤墀之下，杖策來朝；宣室之中，肩輿入見。此則明主上德而屈體，忠臣感恩而忘形，君臣之間，斯為盛矣！無何，有詔冊授太保，軍國大務，仍谘訪焉。公至和為心，太素為體，以虛舟應物，世累不能幹其神；以公器濟時，江海不能開其慮。故軒裳鍾鼎，於我如浮雲；大位遐年，在生為逆旅。享年七十有七，曆仕二十有四，順如也。夫人韓國夫人博陵崔氏，詩書之門，金玉其度，先公而歿，今則祔焉。嗣子發、丕、堅、粲、垂、向、呂、稷、望、鹹等，並強學懿文，保家繼代，忠足以勵行，孝足以揚名。敘德立銘，願昭先烈，掌文之客，敢忘大猷！其詞曰：
有唐宗臣，為國元老。清明淳粹，全德體道。磊落臣節，深沈廟謨。智能逃難，忠則忘軀。幽薊弄兵，鹹秦振蕩。舉族南棄，拔身北向。一見先皇，其言甚壯。指麾籌畫，爰立作相。天地反正，蒼生之望。伊昔南狩，衣冠下從。三司獻議，萬乘將同。諫書一出，天下稱公。二聖登遐，萬方是荷。聖皇在闇，務輟宸坐。稱政臨朝，非公不可。彼蒼不仁，殲我鼎臣。天歸說夢，嶽降申神。嵯峨碑版，突兀封樹。嗚呼！相國韓公之墓。
梁國公諱峴，字某，其先隴西人。曾祖曰吳王，太宗愛子也。父曰信安郡王，元宗之大臣、肅宗之軍佐也。公年二十，學道於大智禪師，誌深行苦。禪師謂曰：「汝當為國家陳力，緣不在此也。」自太子通事舍人五遷為魏州刺史，化行河朔，再遷為京兆尹。歲大水，至尊幸溫湯，每冬為恒，畿輔進奉萬計，公止府縣無所獻。上知其簡亮，益以重之。甸服千里，饑不為害，忠矣哉！權臣所排，出守零陵。再遷禦史中丞荊州等五道副元帥，徵為宗正卿、鳳翔太守。時兵荒之後，兩京未複，公為政，人不勞而公賦足，智矣哉！除尚書左丞、禮部尚書、禦史大夫兼京兆尹。公明賞罰而隱人過，下吏不逮，上延威伸，令引自謝，責而慰安之，推德及人，剛柔皆化，仁矣哉！平訟獄刑，察以人情，斷以古義，正詞匡上，直法伸下，明矣哉！遷吏部尚書、平章事。以正直進，以正直退，貶蜀州刺史。遷為禦史大夫兼江陵尹節度觀察使，入為禮部尚書、宗正卿，加黃門侍郎、平章事。以道事君，不可則止，可謂大臣歟！行垂益之道，事堯舜之君，公誌不申，元元失望。除太子詹事，又曆禦史大夫、禮部尚書，遷吏部，領遷（當作選）江西。改兵部，複命至南陽，詔兼衢州刺史。一州之人，如得父母。永泰二年八月，薨於衢州。一州之人，如絕乳育。天地痛心，朝廷悲懷，贈太子少師，諡曰某。兵部尚書、少師，同先父之職，國家孝治，追其世德乎？周之興也，內有周、召，外有伯禽、康叔；漢之盛也，東平入輔。聖德巍巍，公為股肱。衛侯之哭柳莊曰：「非寡人之臣，社稷之臣也！」公可謂社稷之臣歟！夫子稱閔子騫曰「孝哉閔子騫」，稱史魚曰「直哉史魚」。宣盛德者，一言蔽之。與公遊者，詠公之德曰：「柱石天下，儀刑縉紳，宋、韓、房後，惟公一人。」公享年五十五。伯兄亙，戶部尚書，統江淮，嚐與公並為禦史大夫。及公之逝，伯季同齒，哀哉！仲兄嶧，戶部尚書散騎常侍。一門親賢，繼美結榮，盛矣哉！公嗣子大理司直孝孫，孤女范陽盧浩妻，衣有餘禮，孝因其心，孝矣哉！哀奉世父尚書公之裳帷，自信安歸於上都，跣行號哭三千餘裏，以大曆二年某月日，窆於某原，禮也。夫人河南獨孤氏祔焉。夫人某官某之女，以才淑禮法，聞於邦族。公為茂德，崇勳之後，享大名尊位，有令兄弟，有賢夫人，有孝男，有孝女，全美如是，雖古烈無之。
夫人趙郡李氏，諱某，字某，號惠日。自後魏義豐懿公璨，七代至明經君元福。道義德禮，歸於一門。《魏史》所謂「事親孝謹，風度審正」是也。年十三，歸於貴鄉丞范陽盧公善觀。姑崔夫人，待子婦甚嚴，年高多疾，自夫人奉養，體氣日和。姑視夫人，愛子如也；夫人奉養姑，慈親如也。撫下掩其小過，因而誨之，則大過無從生矣。姑怒責幼賤，夫人則跪請曰：「此誠違教，尊宜降責，新婦不安，請引外懲恥。」既而輕罰複命，姑或未厭，則曰：「責誠未塞，伏以尊慈，恐他日追憐，傷尊之心。」崔夫人撫而笑曰：「李新婦不唯安吾，兼變吾性。」自是委以家政。其柔明婉敏，皆此類也。盧公為宕州司法參軍，夫人隨之官。西南羌戎，不知長幼之別，夫人威儀敬順，聞於殊俗，羌戎化焉。太夫人因疾喪明，夫人奉衣則安，奉膳則飽。每曰：「此女在側，吾忘失明。」及居憂，泣血三年，終身銜戚。讀《論語》、《詩》、《書》、《禮》、《傳》，古史箴頌，近世詞賦，合於雅者盡諷之。善鼓琴，幽間自娛誌。普門之教，蚃符應。六姻孤幼，歸夫人者，如不孤焉。開元元年終，春秋五十。無子，有女一人。孝慈明惠，如夫人之德，歸於安邑令趙郡李公。遺孤檢校吏部員外華，不及逮事，感慕罔極，聞於外家，十不存一，哀書大略，敢告史官。
或問曰：德先生者奚氏？餘曰：南陽張姓，有略其名，維之其字也。或曰：與古誰倫？可以簉七十子乎？餘曰：七十子或賢或恒人。方於賢，原憲、宓不齊其比也。或曰：大哉！餘曰：七十子親聖人之道者也，維之追聖人之道者也；七十子得聖人疆畛之際，維之得聖人衣冠之潤。向使獲親聖人，則鱗差耕、雍也。或曰：何咎而瞽？餘曰：聖賢偕時，故春秋之亂，冉耕惡疾，左邱明、卜商皆瞽。聖如夫子，失司寇，饑於陳、蔡。忠如萇宏，謀尊王室而戮死。君子道消，故仁賢窮。維之鄰道昌黎韓極，亦以德聞，與維之同病。不幸二子不以病為僉而喪中明者也！或曰：夫如是，得無誄之？餘誄之曰：神胡病後之人，而奪先生？噫嘻！哀夫德甫，餘將疇兄。
浩浩乎平沙無垠，敻不見人。河水縈帶，群山紀紛；黯兮慘悴，風悲日曛。蓬斷草枯，凜若霜晨；鳥飛不下，獸挺亡群。亭長告予曰：「此古戰場也，嚐覆三軍；往往鬼哭，天陰則聞。」傷心哉！秦歟漢歟？將近代歟？吾聞夫齊魏徭戍，荊韓召募；萬里奔走，連年暴露。沙草晨牧，河冰夜渡；地闊天長，不知歸路；寄身鋒刃，腷臆誰？秦漢而還，多事四夷；中州耗斁，無世無之。古稱戎夏，不抗王師；文教失宣，武臣用奇。奇兵有異於仁義，王道迂闊而莫為。嗚呼噫嘻！吾想夫北風振漠，胡兵伺便；主將驕敵，期門受戰。野豎旌旗，川回組練；法重心駭，威尊命賤；利鏃穿骨，驚沙入麵。主客相搏，山川震眩；聲折江河，勢崩雷電。至若窮陰凝閉，凜冽海隅；積雪沒脛，堅冰在須；鷙鳥休巢，征馬踟躕；繒纊無溫，墮指裂膚。當此苦寒，天假強胡；憑陵殺氣，以相翦屠。徑截輜重，橫攻士卒；都尉新降，將軍複沒。屍踣巨港之岸，血滿長城之窟；無貴無賤，同為枯骨。可勝言哉！鼓衰兮力竭，矢盡兮弦絕；白刃交兮寶刀折，兩軍蹙兮生死決。降矣哉，終身夷狄；戰矣哉，暴骨沙礫。鳥無聲兮山寂寂，夜正長兮風淅淅；魂魄結兮天沈沈，鬼神聚兮雲冪冪。日光寒兮草短，月色苦兮霜白，傷心慘目，有如是耶？吾聞之，牧用趙卒，大破林胡；開地千里，遁逃匈奴。漢傾天下，財殫力痡。任人而已，其在多乎？周逐玁狁，北至太原；既城朔方，全師而還。飲至策勳，和樂且閑；穆穆棣棣，君臣之間。秦起長城，竟海為關；荼毒生民，萬里朱殷。漢擊匈奴，雖得陰山；枕骸遍埜，功不補患。蒼蒼蒸民，誰無父母？提攜捧負，畏其不壽。誰無兄弟？如足如手。誰無夫婦？如賓如友。生也何恩？殺之何咎？其存其歿，家莫聞知；人或有言，將信將疑；悁悁心目，寤寐見之。布奠傾觴，哭望天涯；天地為愁，草木淒悲。吊祭不至，精魂無依；必有凶年，人其流離。嗚呼噫嘻！時耶命耶？從古如斯。為之奈何？守在四夷。
維乾元二年歲次己亥六月乙未朔三日丁酉，趙郡李華，祭於劉三兄之靈：惟兄高韻曠度，拔於時倫；德契中和，道符深仁。泉明其照，情性其文；疏近無二，心冥則親。雅敦名教，素遠權利；夷險一節，通塞一致。有時不適，與道偕醉；跡隨沈浮，量混同異。白雲何遠？清風自至。人或知兄，王佐之器；豈人無福？而兄夭年。浙東幕庭，喪此一賢；識與不識，辛酸泫然。秦失五羖，春不相杵；清標高誌，行乃動主。緊我夫子，列在中士；職無所統，談笑而已。居室言善，感於千里；綿江越湖，掩涕相視。追懷晨夜，道則同謨；定交梁國，周旋兩都。更相默喜，吾道不孤；契闊艱難，誰榮誰枯。良願再諧，握手東吳；羈旅情倍，天倫豈殊？去歲季冬，將膺使檄；累辱來召，陵江掛席。持酒歡酣，憂懷頓釋；攜手終日，晤言竟夕。無食不均，無衣不易；題序申餞，情深義激；贈言綢繆，寵我行役。涉泗而還，遽承遘癘；猶複垂念，尺書相繼。將慶有瘳，俄哀永逝；萎我盛德，天胡不惠？嗚呼痛哉！華江濱憔悴，風濕所侵；疾不果問，喪不果臨；無由執紼，從茲破琴。異鄉之慟，於此何心？不言少別，便為古今。嗚呼痛哉！光烈幕府，親兄重兄；恩深撫孤，義感平生。臨吊盡哀，行路涕零。躬護喪事，推以信誠；古風複存，今見哀榮。嗚呼痛哉！孀妻晝哭，弱子縗絰；蕭蕭旅塋，空對江月。想像遊處，心乎鬱結；羽毛相依，忍此凋缺？寢門之悲，棲斷吳越；蘇門朗嘯，於此長絕。泣戒將命，往申微叕；此如不祭，祗益酸咽。兄性與道合，棲心福庭；故於是奠，不列葷腥；願垂惠照，以濟幽靈。值佛開法，長為弟兄；素心惟此，敢告冥冥。尚享！
維乾元三年二月十日，孤子趙郡李華，以清酌之奠，敬祭於亡友故揚州功曹蘭陵蕭公之靈：嗚呼茂挺！平生相知，情體如一。歲月之別，俄成古今。天乎喪予！此痛何極？華罰深重，艱難所鍾。殊方永慕，觸目號裂。途窮易感，況哭故人？以足下才為挺生，名蓋天下，道孤命屈，淪阨終身。避亂全絜，忠也；冒危遷祔，孝也。有王佐之才、先師之訓，而歿於道路，何負於天乎？痛哉！華疇昔之歲，幸忝周旋。足下不棄愚劣，一言契合。古稱管鮑，今則蕭李。有過必規，無文不講。知名當世，實類無人。循環往複，何日忘此？存、實等泣血千里，羈旅相依。聞其一哀，心骨皆斷。夫痛之至者，言不能宣，雖欲寄詞，祗益填塞。茂挺君其降靈，尚享！
維年月日，左補闕趙郡李華，謹奉清酌微奠，祭於故國子祭酒劉十六兄之靈：痛矣夫！時方刑措，誼傳長沙；運丁中興，衍廢於家。命與道乖，末如之何？先師微言，行已堙塞。續儒濟備，俾世為則；專門繼起，人用不惑。季孟叔仲，並華於國；文傾遷固，理破楊、墨。濁斯渾清，曲莫容直；孤玉沈韻，高鴻墜翼。疇昔之年，逆虜悖天；帝命西平，董戎於關。上宰奸回，蔽明怙權；沮以監撫，海內翻然。督哥舒將，盍不速轅？兄在西陲，飛章上言。喻古引今，易亡為存；時憚奸邪，不聞帝閽。文武房公，慷慨獨論；迎吠狺狺，竟寢斯文。華忝諫官，亦嚐披肝；千里同氣，寤寐永歎。請受監牧，請鎮豐安；乞固上黨，乞備太原。心竭犬馬，事屈群頑。哥舒表華，掌記轅門；明明仁兄，紹介三軍。舉族在此，懼為禍原；竟迫方寸，孤天負恩。聖朝孝理，未忍行戮；爰詔三司，伏念哀鞫。網脫烏鳥，恩開桎梏；實賴仁人，再春枯木。房公介然，明華於朝；兄誌提挈，出泥登霄。言於宰司，大啟學徒；陳沈洎華，可備師儒。堂堂昌言，光我囚拘；褚中不行，何日忘諸？功曹垂侍，恩比天倫；手足是比，枯榮一人。友愛惟深，憐眷益親；艱阨流離，存亡永分。冀遊門閫，以慰酸辛；誰謂凋落，今惟二人，嗚呼哀哉！弟參邦憲，兄鎮海夷；誰雲存歿，共彼有期？謂天無親，胡與善違？孺子攀號，遠奉裳帷。季氏呼天，割我四支；平生故人，橫涕交頤。寄窆空原，時迨興師；官尊地偏，禮不成儀。回望舊邦，素車遲遲；潯陽地古，舉目淒悲。執紼流慟，誰堪此時？餘生易感，況已衰羸。泣薦潢汙，魂兮臨之。尚饗！
維永泰二年歲次庚午正月某朔日，趙郡李華，謹遣從侄詹事府丞廉，以茶乳疏果之奠，敬祭於亡友張五兄博士之靈：嗚呼痛哉！先生之終，人倫不幸。況乎小子，最飽道風，何悲如之？先生以道為貴，以德為富，以樂天知命為壽，則非其道而貴者賤也，非其德而富者貧也，不樂天不知命而壽者夭也。然先生道貴德富，加以樂天知命之壽，固無恨矣。所痛者，仁而無後。天道何以為善與？神理何以為正直？滔滔江水，此慟保窮？嗚呼哀哉！華殘年衰病，足不履地，撫膺而哭，欲往無由。千里申奠，不任酸咽，仁兄先生，俯鑒悲懷。尚享！
