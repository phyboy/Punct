齊融，越州人。官秘書省正字，出為昆山令。
有州申百姓，皆好操縵，都不識雅章。以不能易俗，請置判懸，供釋菜賓社之用，使人觀習。省以為非所宜言，不為聞，欲科罪。訴云：「州將鹵簿見著令文，且方古軒縣為降已，其置之何過？」
樂章修設，國風式備。延陵聘魯，竟辯興亡之徵；魏絳和戎，始受歌鍾之賜。幹舞有序，上下於是協和；金奏克諧，陰陽以之交泰。所以考性情之不忒，質鬼神之無疑。靖俗調人，比物適節。雖擊石拊石，萬物必諧於大雅；而不識不知，百姓尚迷於古奏。然而古今異制，沿襲匪常。皂藎朱軒，按國章而有著；奏籥振萬，徵古禮而斯易。學操縵於雅曲，乃大輅之椎輪。感頌漸音，行當易俗。何必引軒判之制，操賓祭之儀。非所言焉，象刑之典宜及。古之制也，鹵簿之例徒施。
我聞語寂滅者，本之以不生，而菩薩不能去資生立法；談逍遙者，存之以無待，而神人不能亡有待為煩。吉❥之降，帝農教以耒耜；蒼靈之下，後稷俾其播種。故維摩之毗耶，稽首持缽，尚詣於香積；釋迦之給孤，洗足著衣，猶乞食於舍衛。❥知夫食者不獨乎人天，農者豈惟乎政本？阿育王靈塔寺者，晉義熙元年之所置也。昔孔雀氏宿童子之因果，當金人之授記。暨鐵輪位正，寶塔功成，計鳥道之千里，占人寰之一勝。夜乂密跡以飛行，神僧護影而圍繞。雖方壇氣象，已萌青石之符；而員頂光明，未質白雲之狀。迨觀音應現而幽讚，利賓虛求以昭發。全身踴出，僁如多寶之音；一爪圓開，宛是樓丹阝之相。神其不滅，道在茲乎？晉安帝允釐三才，成就六度，聿圖蘭若，式印招提，景行阿育王，故以育王靈塔為稱首。徒觀夫輪奐規矩，鉤繩創制，珠軒翠檻，延袤中霄，玉霤金池。周羅上界，環海之下流元氣；大地為衣，圍山之上結太清。諸天作蓋，信方廣一都之會也。左赤岸而千里，右青❥❥❥曲。霞標莽蒼，幽幽迷鬼穀之祠；日刹晶明，的的識丈人之館。天花未雨，宿傳龍界之香；地籟無風，時起魚山之梵。則知定光諸佛，悔天台之赤城；羅漢群仙，謬昆侖之元圃。❥❥法惟神授，道乃人宏。向使輸柯王昧巴連之因，初微此塔；迦葉佛晦閻浮之跡，殆曠茲山。蓋虛明之絕境，不可得而思議者也。
粵寺東十五里塔墅常住田者，宋元嘉二年奉❥❥所立也。宋文帝秉籙禦乾，作娑羅之外護，感闍耶子砂糗之供，制賜是田；梁武皇握樞臨極，為寶應之下生，見阿育王金粟之果，敕蠲其賦。日月盈止，既有命以自天；陵穀迭❥❥❥動其如地。梁普通中，沙門僧綬，茲寺之應真也，以發行為道場，以直心為淨土，聞純陁良田之喻，遂篤誌焉。既種既戒，載芟載柞，察地道之化成，觀天道之時變，晤是❥無❥❥❥始以常住名焉。次有僧濟上人，虛已淨心，紬茲惠業，披衣畫其塍埒，持戒整其疆畔，苗而不秀，有恨何及？逮陳隋之季，喪亂薦臻，農野蕭條，鞠為茂草。我皇家執大象，乘飛龍，陟丕上帝之耿命，紹複先王之大業。有山棲曠和上，道尊人傑，德貴天師。中宗孝和皇帝親降璽書，願同金輦，擊鼓而陳其入國，造船而捧其登座。故知二乘行道，❥❥朱❥四果適時，還陛紫殿。雖植眾德本，作南山之福田；種諸善根，存東皋之淨業。
初湖之左右，夾壤二區，榛梗始艾，菑畬粗立。僧徒理勝，力未贍農，童牧因閑，私竊種藝。和上❥蒙俗之貪垢，負冥期之幽報。乃推湖西易壟，讓為間田，襄攵諍歸之，舂稅就給。惟割湖東十頃，複古賜地，窮海北漸，曾山南麓。樓子根盤以東峙，富都股引而西注。真陸水膏腴之沃壤，實神靈滋液之奧區。於是奠其畛輟，孚其版藉，農野罷侵，田畯至喜，人到於今稱焉。前寺主簡、皎二法師，僧祇之龍象也，就先疇之畎畝，敦老農之底績。蕆事作制，蓑笠來思者久之，歲功未成，生厓共盡。流沙忽去，荒涼紫陌之田；影璧空存，搖落青園之寺，可為長太息者矣！有惠炬闍黎，德業淳修，曾統綱領。道勝之韻，生而能言；禪悅之味，老而彌篤。用能纂其❥始，高軌可追；庀其委積，長算斯遠。與法言沙門，俗姓喻氏，貞已密行，惠心苦節，今屈知墅任，垂將十年。先是瀉鹵未斥，塗洫未濬，薹稗翳薈，漫於農郊。夫其心嗇制度，目❥曲折，荷鍤畚土，堙窐鏟凸。隤竹落，揵石留，溉高□奏仰，增卑培薄。分□水怒，承達土氣，填淤遊蕩而時至，餘波寬緩而不迫。終古旱害，浸以汙潢，冬不祈於積雪，夏無禜乎小雨，由是湖有千金之號焉。當其春鳸司載，田事既飭，產孚甲，毓萌芽，或薦或蓑，實穎實發，上農台而課長贏，汶陽之稼如雲矣。及夫寒蟬紀時，農乃登穀，完積聚，築場圃，孚不遺秉，贏無❥❥❥❥庾而督收成，海陵之倉非衍矣。《詩》云：「綽彼碩田，歲取十千。」其是之謂乎？百穀既蒸，萬供既設，滿以眾香之缽，薰以毗耶之城。或異聲聞，若化菩薩，虛高座以影集，時洪鍾而❥❥❥座而坐。飯食經行，嗅若香風，味同甘露，遍滿一劫，周流十方。聞之者得未曾有，食之者咸登正位。白衣之會龍國，無掘鬱金之香；緇裳之集雞寺，不碎菴羅之末。三藏大❥❥❥金之奇貴，一器沙彌；識麨坋之非重，資我飯色，師之力歟！都維那玄宗，遊方觀化，大❥慈誘。火耕水耨，常有助於上農；飛杖浮杯，今載行乎中國。上座釋辨疑，十城之僧主也，❥❥❥合，金杵發其修徵；寺主釋惠敏，九州之維那也，風骨天成，鐵鎮起其靈相。咸能以如來之衣衣，分如來之座坐。護育王之靈塔，願貿金錢；❥育王之聖田，思模石柱。弟子早校蘭書，式典騏驎之閣；晚遊蓮跡，每參鸚鵡之林。賓頭盧之下空，空亟見有能師子；舍那私之入寺，豈謂無知老人？識異博文，才非能賦。阮公不事，曾供香花；顧越有緣，遂瞻碑版。滿笈多之石室，未擲其籌；對輪王之金地，且耕其筆。多羅之葉，而書偈云：
渾儀草昧，象物紛拏。或甲而乙，或萌而牙。萬殊成類，百寶攸嘉。故后稷布其種，神農嚐其華。燧人更運，火正司職。教以鼎飪，炊之黍稷。易茲毛茹，成此粒食。是之為人天，是之為皇極。我聞維摩，曾語舍利。如來大慈，甘露上味。又見阿難，問是香氣。亦有以飯食，以之為佛事。若長者主，若聲聞人。天諸居士，地虛空神。如聞飯氣，而亦來臻。況生生之位❥有待之為身。猗歟童子，供茲砂糗。法王大慈，冷然虛受。伊鐵輪以授記，從滅度後；何寶塔之莊嚴，得未曾有？鳥道於許，人寰在哉。鬼神冥運，風雨潛來。白雲湧出，青❥❥開。❥千輪之蓮跡，建百福之花台。宋帝下生，梁皇外護。太稷賜疇，司農蠲賦。皋壤英發，湖源灌注。既魚鱗以左右，犬牙而盤互。菑畬平秩，薹笠來思。爰疏畛輟，是務鋤犁。三農❥❥萬畝祁祁。自膏腴而兼倍，矧雨露與華滋。懿茲開士，賞功司過。悅以犒勤，刑以肅惰。東作方喜，西成是課。始象耕而鳥耘，終牛舂而馬簸。千箱既積，五穀斯分。味蒸甘露，❥湧香雲。孰雲菩薩，而謂聲聞。摶須彌所不能盡，曷毗耶之足薰？（其十）藐爾赤鬆，猶田白玉。矧伊塔寺，神通付囑。信矣育王，能生金粟。彼鄭國之泥紫，如富都之水綠。（十一）
我來自東，經行成趣。淨業斯辟，善根方樹，式紀因緣，匪在章句。庶金田與石柱，永巍巍以常住。
或曰：佛法東度，律教南流。而雲屍羅波羅蜜者何？華言持戒清淨。般若波羅蜜者何？華言智慧明了。故戒為德本，萬善以之為生地；慧為勝業，百福由之以出天。聖人以之而修身防非止惡，上士以之而度物勸善行慈。持之而迷倒是生，虛空不可以十指執捉；學之而住著為遠，日月不可以兩手捫摸。信矣！二法之難見也如是。其有不教而自得，天然而自知，持象扇而掌數明珠，據龜床而心照清鏡，則我元儼律師其人也。律師俗姓徐氏，晉室南遷，因官諸暨，遂為縣族。年始十二，辭親從師，事富春僧暉。證聖元年，恩制度人，始墮僧數，隸懸溜寺。律師幼而明敏，長而韶令，標格峻整，風儀凜然。迨於弱冠，乃從光州諮受具戒。後乃遊詣上京，探賾律範，遇崇福意律師及融濟律師。皆名匠十方，南山上足，鹹能昇堂睹隩，共所印可。由是道遵戒品，名動京師，安國受記，並充大德。浚還江左，偏宏四分，因著《輔篇記》十卷，《羯磨述章》三篇。至今僧徒，遠近傳寫。初光州岸公，嚐因暇寐，忽夢神僧謂曰：「元儼當為法器，雲何教以小乘？」後乃命宏般若，由是研精覃思，采摭舊學，撰《金剛義疏》七卷。古德所不解，先達所未詳，鹹皆發揮光明，若指諸掌。誓以一生，宣講百遍。越邑精舍，時稱法華。晉沙門曇翼曾結菴層巔，入是法三昧，感遍吉菩薩。徒觀其塔類多寶湧出以證經，宮如轉輪飛行而聽法。雙烏所以示兆，今尚翔鳴。六象所以呈奇，時猶隱現。不可得而思議者，蓋斯之謂歟？信如來之福庭，是菩薩之隱嶽。大師乃考槃是卜，束缽深棲，建置戒壇，招集律行。若夫秦衡上士，燕代高僧，數若稻麻，算同竹葦，伏膺請益，躡屩擔簦，宴坐不出，幾三十載。開元二十四年，我開元天地大寶聖文神武孝德證道皇帝，持法鏡，握神珠，親注《金剛般若經》，詔頒天下，普令宣誦。都督河南元彥衝，躬請律師，重光聖日。律師闡揚幽讚，允合天心，令盲者見日月之光，聾者聞雷霆之響。師之演暢，蓋有力焉。夫樂小法者，迷自我而為病；通大方者，懵開空之法道。若夫會三歸一，觸理冥事，自優波離已下，猶或病諸。而律師綱紀小乘，演暢大法，晤佛境之非有，識魔界之為空。故能使涅槃將生死一如，煩惱與菩薩齊致。發心而登佛地，非我而誰？白黑歸依，當仁不讓。昔僧護法師常居石城，宴坐青壁，仰其中峰，如有佛像。願造十丈，以圖兜率，良願未諧，護公長逝。梁武皇帝詔僧祐律師馳傳經理，規模刻劃。意匠才施，俄而山塚崒崩，全身坐現，合一百五十尺。雖金石絲竹，四天之供施常聞，而功德莊嚴，十方之鏤鐫尚闕。律師乃內傾衣缽，亦外率檀那，布以黃金之色，鎔以白銀之相。銅錫鉛鍇，球琳琅玕，七寶由是渾成，八珍於焉具足。雖寶積獻蓋，界現三千；迦葉貢衣，金逾十萬。如須彌之現於大海，若法日之出於高山。此又律師之功德，不可思議者也。故洺州刺史徐嶠之、工部尚書徐安貞，鹹以宗室設道友之敬。國子司業康希銑、太子賓客賀知章、朝散大夫杭州臨安縣令朱元慎，亦以鄉曲具法朋之禮。開元二十六載，恩制度人。采訪使潤州刺史齊汗、越府都督敬誠、采訪使盧見義、泗州刺史王弼，無不停淨境，稟承法訓。齊公乃方舟結乘，奉迎律師於丹陽、餘杭、吳興諸郡，令新度諸僧，躬受具戒。自廣陵迄於信安，地方千里，緇黃道俗受法者，殆出萬人。凡禮佛名經一百遍，設無遮大會十筵，而人境住持，舉無與比。夫秉法傳授，從佛口生，有門人法華曇俊、崇默、龍興崇一、開元智符、稱心崇義、香嚴懷節、寶林洪霈、覺允。灌頂皆不傾油缽，無漏浮囊。《經》不云乎？「如旃檀林，旃檀圍繞；如師子王，師子圍繞。」信律師之威師有在，而法主之功德不刊。嗚呼！三界無安，百齡共盡，此生已遺於後息，他世應見於前心。天寶三載歲次壬午，化緣已畢，十一月三日，現疾於繩床。七日午時，坐終於戒壇院，春秋六十有八。粵其月二十五日，窆於寺南秦山之下。高樹雙塔，光明逾於白雲；列植千鬆，秀色羅於明月。經始則神邕、崇曉，住持則惟湛、道昭，並躬護聖場，親傳智印。其餘三千門人、五百弟子，承般若之深法，受毗尼之密行。盡號顓門，無待彌勒，令並列載碑陰，用摽律序。初律師凶問時，餘忝外役。永懷德音，謂如昨日。及瞻斯拱木，已十有餘秋。私念生涯，自憐何極？庶依神理，敢作銘云：
律師堂堂，宗高偃王。才華骨貴，戒美名香。佛國柱石，僧門棟梁。毗尼玉色，般若金光。我聞二法，難信難解。等有開遮，平無高下。生生草係，節節支解。念電不停，身塵自假。觀生若幻，視息猶風。慧明日月，戒性虛空。不遠無相，修行在中。善矣真匠，賢哉法雄！我生已盡，梵行已立。示化眾生，隨緣悟入。去來三界，無苦無樂。常行一乘，日用斯給。哀哀釋子，資父惟師。痛失瞻仰，悲深住持。方墳永翳，圓塔長辭。何時踴現，更紹迦維？
祀事孔明，展誠誥備。崇享獻之道，則歌舞其牲；嘉滌濯之容，則詔相其禮。取則不遠，聞斯行諸；政貴有恒，人用不撓。雖小祭大祭，課乃義疑；而職人充人，曷不頒布？況郵罰麗事，職汝之由。天子有司，是堪自頒；龜玉毀櫝，曷所逃刑？
吉凶殊流，冕服異數，苟將失制，敢用此規。而泉壤幽深，生涯溘盡。綴足斂手，初聞於長遊；設階乘屋，遽見於三號。甲也用心，審於盡愛，尤差司服，還惜禮經。招平生之衣，不有曾子之問；加冕弁之服，更異邾婁之言。相彼豸冠，素為人望，今將一糾，寔謂正途。
邕，太原人。開元中官監察御史，累遷吏部侍郎。貞元中由尚書左丞貶歙州刺史。
皇矣上帝，臨下有則。元德升聞，榮問充塞。三光明而品物昭報，四氣序而黎人不忒。雖休勿休，惟胸惟默。偉夫自然之丹甑，方作瑞於明德，應皇運而無疆，報時豐於有國。其業可大，其功可久。既申命以自天，類有孚而盈缶。循環外映，爰假象以為名；落內虛，信當無而入有。明夫既耨既莠。表此不稂不莠，將有開而必先，固茲器之可守。天應靈貺，人期至豐。不汲而滿，將賓而齊列；不炊而沸，與溫泉而比崇。異鈞陶之有作，符造化之為功，千箱以之而發詠，萬姓無嗟乎屢空。且夫人為國本，食乃人天。朝有代耕之秩，野多擊壤之賢。豈不以休徵畢至，瑞應無邊。正色斯呈。以明於聖感；天資可尚，是表其豐年。影亭亭於瑞日，光泛泛於祥煙。九功鹹序，八政攸先。超三皇而軼五帝，尚何足夫比肩？
乙家有《論語讖》，鄰告其畜禁書，科徒一載，郡斷無罪，未知合否？
幽家元苞，秘書赤制。賈逵是擿，且未能言；鄭興不為，孰雲有學？倘在法而斯禁，寧當刑而可舍？丕惟斯乙，嗜學可嘉，仰惠施之藏書，得蔡邕之舊業。通德惟異，未聞北海之旌；裏仁是依，遽致西鄰之責。有《論語》之讖，則稱私畜禁書；覽《天官》之文，豈曰潛窺元象？將循名以責實，何加少而為多？役以牽傍，是非舉直。聞言是信，雖吾子之有猜；執德不回，終匹夫之為諒。請從郡斷，以黜鄰告。
準禮：父在為母，一周除靈，三年心喪。則天皇後請同父沒之服，三年然始除靈。雖則權行，有紊彝典。今陛下孝理天下，動合禮經，請仍舊章，庶葉通典。
禮：父在為母，十一月而練，十三月而祥，十五月而禫，心喪三年。上元中，則天皇後上表，請同父沒之服，亦未有行。至垂拱年中，始編入格，易代之後，俗乃通行。臣開元五年，頻請仍舊恩敕。並嫂叔舅姨之服，亦付所司詳議。諸司所議，同異相參。所司惟執齊斬之文，又雲亦合典禮。竊見新修之格，猶依垂拱之偽，致有祖父母安存，子孫之妻亡沒，下房筵幾，亦立再周，甚無謂也。據《周易》、《家人》卦云：「利女貞，女正位乎內，男正位乎外。男女正，天地之大義。家人有嚴君焉，父母之謂也。父父、子子，兄兄、弟弟，夫夫、婦婦，家道正而天下正矣。」《禮》：「女在室，以父為天；出嫁，以夫為天。」又：「在家從父，出嫁從夫，夫死從子。」本無自專抗尊之法。即《喪服四制》云：「天無二日，土無二王，國無二君，家無二尊，以一理之也。故父在為母服周者，避二尊也。」伏惟陛下正持家國，孝理天下，而不斷在宸衷，詳正此禮，隨末俗之願，念兒女之情。臣恐後代複有婦奪夫政之敗者。
臣聞夫婦之道，人倫之始。尊卑法於天地，動靜合於陰陽，陰陽和而天地生成，夫婦正而人倫式序。自家刑國，牝雞無晨，四德之禮不僭，三從之義斯在。即《喪服四制》云：「天無二日，土無二王，國無二君，家無二尊，以一理之也。故父在為母服周者，見無二尊也。」準舊儀，父在為母，一周除靈，再周心喪。父必三年而後娶者，達子之誌焉。豈先聖無情於所生，固有意於國家者矣？原夫上元肇年，則天已潛秉政，將圖僭篡，預自崇光。請升慈愛之喪，以抗尊嚴之禮，雖齊斬之儀不改，而几筵之制遂同。數年之間，尚未通用。天皇晏駕，中宗蒙塵。垂拱之末，果行聖母之偽符；載初之元，遂啟易代之深釁。孝和雖多反正，韋氏複效晨鳴。孝和非意暴崩，韋氏旋即稱制。不蒙陛下英算，宗廟何由克複？《易》云：「臣弑其君，子弑其父，非一朝一夕之故。」其斯之謂矣。臣謹尋禮意，防杜實深，若不早圖刊正，何以垂戒於後？所以薄言禮教，請依舊章，恩敕通明，蒙付所司詳議。且臣所獻者，蓋請正夫婦之綱，豈忘母子之道？諸議多不討其本源，所非議者，大凡祗論「罔極之恩」；「喪也寧戚」；「禽獸禽獸識母而不識父」；「秦燔書後，禮經殘缺，後儒纘集，不足可憑」；「豈得與伯叔母服同，豈得與姑姊妹制等」，「三王不相襲禮，五帝不相沿樂」；「齊斬足為升降，歲年何忍不同。」此並道聽途說之言，未習先王之旨，又安足以議經邦理俗之禮乎？臣請擬經義以明之。所云「罔極之恩」者，春秋祭祀，以時思之。君子可終身之憂，霜露之感，豈止一二周之服哉！故聖人恐有朝死而夕忘，曾鳥獸之不若，為立中制，使賢不肖共成文理而已。所云「喪也寧戚」者，孔子答林放之問。至如太奢太儉，太易太戚，皆非禮中。苟不得中，名為俱失，不如太儉太戚焉。毀而滅性，猶愈於朝死夕忘焉，此論臨喪哀毀之容，豈比於同宗異姓之服？所云「禽獸識母而不識父」者，禽獸群居而聚塵，而無家國之禮，少雖知親愛其母，長不解尊嚴其父。引此為論，則亦禽獸之不若乎！所云「秦燔書後，禮經缺殘，後儒纘集，不足可憑」者，人間或有遺逸，豈亦家戶到而燔之？假若盡燔，苟不可信，則墳典都謬，庠序徒立，非聖之談，複雲安屬？所云「與伯叔姑姊服同」者，伯叔姑姊有筵杖之制、三年心喪乎？所云「五帝不相沿樂，三王不相襲」禮，誠哉是言！此是則天懷私包禍之情，豈可複相沿樂襲禮乎？所云「齊斬足為升降」者，母齊父斬，不易之禮。按《三年問》云：「將由修飾之君子與，三年之喪，若駟之過隙，遂之則是無窮也。然則何以周也？曰：至親以周斷。是何也？曰：天地則已易矣，四時則已變矣，其在天地之中者，莫不更始焉？以是象之也。然則何以三年？曰：加重焉耳。」故父加至再周，父在為母，加三年心喪。今者還同父沒之制，則尊嚴之律安施？《喪服四制》又曰：「凡禮之大體，體天地，法四時，則陰陽，順人情，故謂之禮。」訾之者是不知禮之所由生，非徒不識禮之所由制，亦恐未達孝子之通義。臣謹按《孝經》，以明陛下孝治之合至德要道，請論世俗訾禮之徒。夫至德謂孝悌，要道謂禮樂。 「移風易俗，莫善於樂；安上治民，莫善於禮。」又《禮》有「無體之禮，無聲之樂」。按《孝經援神契》云：「天子孝曰就，就之為言成也。天子德被天下，澤及萬物，始終成就，則其親獲安，故曰就也。諸侯孝曰度，庶者法也。諸侯居國，能奉天子法度，得不危溢，則其親獲安，故曰度也。卿大夫孝曰譽，譽之為言名也。卿大夫言行布滿，能無惡稱，譽達遐邇，則其親獲安，故曰譽也。士孝曰究，究者以明審為義。士始升朝，辭親入仕，能審資父事君之禮，則其親獲安，故曰究也。庶人孝曰畜，畜者含畜為義。庶人含情受樸，躬耕力作，以畜其德，則其親獲安，故曰畜也。」陛下以韋氏構逆，中宗降禍，宸衷哀憤，睿情卓烈。初無一旅之眾，遂殄九重之妖，定社稷於阽危，拯宗枝於塗炭。此陛下孝悌之至，通於神明，光於四海，無所不通。使諸侯得守其法度，卿大夫得盡其言行，士得資親以事君，庶人得用天而分地。此陛下無體之禮，以安上理人也。上元已來，政由甯氏；文明之後，法在凶人。賊害宗親，誅滅良善，勳階歲累，酺赦年頻。佞之則榮華，正之則遷謫。神龍、景雲之際，其事尤繁；先天、開元之間，斯弊都革。此陛下之無聲之樂，以移風易俗也。臣前狀單略，議者未識臣之懇誠。謹具狀重進，請付中書門下商量處分。臣言若讜，然敢側足於軒墀；臣言不忠，伏請竄跡於荒裔。
平子，伊闕人。開元五年上書，論躋睿宗非禮，為禮官所軋，貶康州都城尉。
臣聞昔者帝王之為國也，行其禮則皇圖昌，廢其禮則宗社危。臣竊見今年正月太廟毀，此乃躋聖貞所致也。夫宗廟國之大事，陛下當今聖主，臣不敢曲意巧言而陳之，謹按經傳，具陳引休咎，特望天恩少察臣言，則可晏然無慮也。故臣不避誅以言之，伏惟陛下俯垂許擇。臣按《左傳》云：「君薨，卒哭而祔，祔而作主，特祀於主，烝嚐禘於廟。」今日有違於此也。昔魯文公二年，宗伯弗忌躋僖公於閔公上，後致太室壞，《春秋》異而書之。今日有同於彼也。君子以弗忌為失禮，仲尼曰：「臧文仲不仁者三，縱逆祀一也。」又按《五行誌》書：「僖公雖閔公之兄，嚐為閔公臣，臣居君上，為失禮也，遂太室壞。」且兄臣於弟，猶不可躋之弟上，況弟臣於兄，豈可躋弟於兄上耶？昔莊公三十三年薨，閔公三年吉禘。自薨至禘，向有二年，《春秋》猶非之失禮。況夏崩冬禘，其不亦太速乎？且太廟中央曰太室，尊高也。魯自是陵夷，將墮周公之祀。臣昧死據此斷之，即太廟毀，亦今日將欲陵夷之象，墮先帝之祀也。斯亦上天祐我唐國，乃降此災。以陛下去年禘孝和於別室，吉祭於太廟。未祭孝和，先祭太上皇，此乃與僖閔事同，先臣後君也。昔兄躋弟上，今弟先兄祭，過有甚於古也。昔登臣君上，今亦如之，事豈不同耶？昔太室屋壞，今聖朝太廟毀，變豈不同耶？若以兄弟同昭，則不合出致別廟；若以臣子之例，則孝和合進為昭。昔武氏篡國，十有餘年，孝和挺劍龍飛，再興唐祚，反正朔服色，鹹依貞觀故事，此即有功於天下也。今禘於別殿，是廢先聖之訓，棄中興之功，下君上臣，輕長重幼。若以孝和無道，則位不合稱帝，墳不得稱陵。《傳》曰：「子雖齊聖，不先父食久矣。」杜氏曰：「臣繼君父也。」昔禹不先鯀，湯不先契，文武不先不窋，故宋鄭不以帝乙厲王不肖，而猶尊尚之。況孝和有大功乎？《魯頌》曰：「春秋匪懈，享祀不忒。皇皇後帝，皇祖後稷。」《詩》曰：「問我諸姑，遂及伯姊。」禮為其後伯姊而先諸姑者，何也？尊其先也。弗忌欲阿時君，先其所親，亂國大事，故《傳》特引二詩，深責其意。方今太廟毀，雖臣阿曲之過，恐危陛下之國也。昔晉太康五年，宣帝廟地陷梁折。八年正月，太廟殿陷。改作殿宇，更營新廟，遠致名材，雜以銅柱，自八年九月造，至十年四月乃成，十一月又梁折毀壞。據此言之，天降災譴，非枯朽也。晉不知過，天下分離，王室大亂，英雄競起，夷狄滿國。特望天恩少垂詳察。臣知言必就誅夷，而昧死言之者，以陛下聖明寬容，博物納諫，而此事恐史筆書之，令來代君子，以巍巍聖代，野無博識，朝無忠直，臣將何以彰陛下招諫？伏請速召宰相已下、禦史已上，眾共謀議，移孝和入廟，何必苦違禮典，以同魯晉哉？陛下前降明制，令所司到朝堂進封，極言時政得失，又舉方康顧問，又徵賢山野，而寂無人言，非朝不招諫，時惡直言，竊為儒生不達大體也。特請陛下於其書傳，親加省覽，以聖慮斷之。頃秋夏之間，淫雨彌旬，傷稼敗邑。《漢書·五行誌》云：「簡宗廟，不禱祀，逆天時，則致災也。」臣又見兩畿戶口，逃去者半，常侍解宛招攜不還，李傑奏請訪括不得。臣能使之如鷹有縚，若馬有絆。夫鳥飛於空，魚沈於泉，鹿走於野，猿猱騰於山，猶尚取而馴之，屠而食之，況於人不能飛沈乎？伏望天恩許臣麵奏。亦為宗廟未安，不敢即言。仰恃鴻恩之厚，不懼雷霆之威。昧死連封，伏深戰越。
仲邱，沂州琅邪人。開元中曆左補闕、內供奉、集賢修撰、起居舍人，遷禮部員外郎。卒贈秘書少監。
按《貞觀禮》，正月上辛，祀感帝於南郊；《顯慶禮》，祀昊天上帝於圜丘以祈穀。《左傳》曰：「郊而後耕。」《詩》曰：「《噫嘻》，春夏，祈穀於上帝。」《禮記》亦曰：「上辛祈穀於上帝。」則祈穀之文，傳於曆代；上帝之號，允屬昊天。而鄭康成云：「天之五帝遞王，王者之興，必感其一，因其所感，別祭尊之。故夏正之月，祭其所生之帝於南郊，以其祖配之。故周祭靈威仰，以後稷配之，因以祈穀。」據所說祀感帝之意，本非祈穀。先儒所說，事恐難憑。今祈穀之禮，請準禮修之。且感帝之祀，行之自久。《記》曰：「有其舉之，莫敢廢也。」請於祈穀之壇，遍祭五方帝。夫五帝者，五行之精；五行者，九穀之宗也。今請二禮並行，六神鹹祀；又按《貞觀禮》，孟夏雩祀五方上帝、五人帝、五官於南郊；《顯慶禮》，則雩祀昊天上帝於圜丘。且雩祀上帝；蓋為百穀祈甘雨。故《月令》云：「命有司大雩，帝用盛樂，以祈穀實。」鄭元云：「雩上帝者，天之別號。允屬昊天，祀於圜丘，尊天位也。」然雩祀五帝既久，亦請二禮並行，以成大雩帝之義。又《貞觀禮》，季秋祀五方帝、五官於明堂；《顯慶禮》，祀昊天上帝於明堂。準《孝經》曰：「郊祀後稷以配天，宗祀文王於明堂，以配上帝。」先儒以為天是感精之帝，即太微五帝，此即皆是星辰之例。且上帝之號，皆屬昊天，鄭元所引，皆雲五帝。《周禮》曰：「王將旅上帝，張氈案，設皇邸。祀五帝，張大次小次。」由此言之，上帝之與五帝，自有差等，豈可混而為一乎？《孝經》云：「嚴父莫大於配天。」其下文即云：「宗祀文王於明堂，以配上帝。」鄭元注云：「上帝者，天之別名。神無二主，故異其處。」孔安國云：「帝亦天也。」然則禋享上帝，有合經義。而五方皆祀，行之已久，有其舉之，難於即廢。亦請二禮並行，以成《月令》大享帝之義。
