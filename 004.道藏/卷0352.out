禹因山川，分畫九州，大河之南，厥土為豫。考極相方，實處天下之中，風雨所會，陰陽所和，而衝氣鍾焉。其川河洛，圖書之淵，珍符是興。其鎮嵩高，孕秀生賢，神靈是宅。其浸澗，伊水之利，環流灌溉，壤沃物豐。其地廣衍，平夷洞達，萬方輻氵奏，朝覲貢賦，道裏均焉。奠位宅中，茲實帝王之居也。高祖、太宗，肇造區夏，據秦百二之勢，襲漢累世之基，定都長安，以隆上京。惟是洛宅，雖不獲奉萬乘之駕、建諸夏之本，而文皇帝顧瞻曆覽，眷此舊邦，肇新東都，作對鹹秦，乃以貞觀六年，名洛陽宮。凡體國之制，仰模太紫，擬象河漢者。雖因隋之舊，逮夫一新號史，昭揭於兩觀之上，則觚棱金爵，璧門鳳闕，熀燿改觀，益隆唐家興王之氣矣。太宗以神武英偉之姿，一加眄睞，榮名斯被，在物鹹飾，使巍巍茲宮，複取重於當世，豈不韙哉！開元之隆，鑾輿時巡。詔命儒臣宋璟、馬惟白等，博彙群書於乾元殿。又即有福門外車集賢書院，置學士員，校讎其閑。而藏書之富，殆與長安大明宮集賢書院等，不其盛歟！臣幸預翰墨，紀事跡本末，載於文字，臣之職也。竊惟周家興於岐邠，武王宅都於鎬，至成王乃命周召，相基定卜，於茲新邑。宣王中興，大會諸侯，纂承文武，師徒狩獵，詩人詠歌。則洛陽於周，為四方朝貢之地也尚矣！太宗乃克大仿古，以不廢周王迓衡之跡，用宏茲賁光於中土。克紹上帝，匹休成周，嗚呼盛哉！若夫城隅廣陿之度，宮庭考室之制，皆不足書。書是宮有先王之制者，以詔後世雲。
甲執無鬼論，俄而鬼忽來取，求乞免，鬼雲誰似汝者，甲雲乙似而便死。後乙弟知，告甲謀殺兄，不伏。
惟恍惟惚，甄巨匠於無名；一陰一陽，鼓鴻鈞而不息。是知天道元遠，子所不言。甲以誌尚縱橫，心懷貞正，振談端於海嶽，抗高議於雲天。取類阮瞻，疑書生之自屈；有符宗岱，遇使者之方求。乙以才貌略同，稱其似是。殊仲偕之昆弟，於此相推；異張衡之後身，斯焉見取。生乎公府，無聞鶴板之徵；冥寞幽途，忽見鵲衣之召。弟以鴒原義切，雁序情深，惜棣萼之無春，恨泉扃之不曙。告稱謀殺，未達幽明，語事雖雲代命，至理終當溘盡。舍而不鞠，實謂為宜。
聖立謨訓，禮明沿襲，文物大備，沮勸攸先。是以茂閥高勳，載在王府。封侯廟食，克濟家聲，允歸通德之門，未絕謀孫之道。既而鬼闞其室，祖以負杖延災；人告其狂，太以輿屍獲譴。卒哭而祔，反葬而虞。舍禮何觀？撫事斯謬。且執喪以寧戚為本，謁廟以如在致誠。昭穆相承，自可次其神主；宗祧有序，焉得失乎禮文？狂怪之言，責則甚矣。既灌之後，不欲觀之。
夫何荊山之崔嵬，而美玉之在哉？匿精輝於朗璞，浮煙潤於崇隈；連壤石以熠熠，雜冰霰之皚皚。未登光於瑞府，畏委質於瑤台；嗟野人之屢獻，而楚王之猶猜。此昭昭焉曾不識寶之為寶，彼默默者焉知乎才與不才。於戲！亂玉者瑉，奪朱者紫，以斯為賤，亦孔之恥。含白虹而靡察，偶烏鵲而爰抵。徒嬉戲以起予，非特達而知已。向使早遇鄭客，先逢罕氏，則必待價而沽，命工而理。剖以為寶，有珪璋之秉焉；握而為珍，胡瓦礫之投矣。然後式我王度，比於君子。其故何哉？用之而已，類傅版築以滅跡，呂垂緡而退趾；忽殷帝以賚子，複周王之至爾；由匹夫以登良弼，自孤叟而參多士；豈非貴本於賤，泰更於否？觀彼玉之屈伸，實伊人之行止。則玉累形者璞，人厄才者命；投沙有去國之賢，懷寶為問津之聖。苟或秉屯受蹇，雖異物而同病。然而人韜素德，我獨文行；用晦可以為明，以蒙可為養正。將有待於潛隱，夫何取於奔競？始用仰衣冠之駿德，美銓藻之鴻柄。清鑒雲披，虛懷冰映；大拾遺寶，高縣明鏡。典我權衡，於斯為盛。別有被褐，蘊真而立；伊投人之或誤，乃按劍而遄及。昔同六蠲，過宋都而退飛；今隨乘雁，赴陸海而遙集。振羽翰而有待，摶扶搖而高戢；慚巧媚以為容，恥空言而取級。是宜不迨，敢當元圃之中；玷則可磨，希複白圭之什。儻或傾五都以置珍，獻萬乘而為執；則玉乎玉乎，無複向時之泣。
惟國之左，當河之南；分逶迤之舊洛，漲浩漾之新潭。觀其沙石中映，魚龍內涵；泛危槎而獨隱，紛眾水以相參。原夫引派潛回，疏源洞出；淙石門以雷注，透金塘而箭疾。暝浮天漢之雲，書洗嵎夷之日；雖習坎之為常，乃流謙而不溢。若夫正月登晦，韶風報春；花明上已，柳暗長津。出金埒之遊騎，下瓊樓之美人；愛清流之亹，走香駕以轔轔。樂此幽勝，禊乎陽濱。竭主第之羅幕，盡侯家之錦茵；窺浴鳥之呼伴，見飛魚之觸綸。既靈長於上國，恒見美於斯辰。若夫黛色衝融，清光晶了。綠苔一點，疑濯發於江波；青楊四周，若連帷於漢沼。湛珠彩於星夜，流鏡華於月曉。苟形影之可觀，乃妍媸而必表。歲蒼茫兮寒氣升，潭皎潔兮生堅冰；比玉卮而逾淨，對瓊華而更凝。猶不若鏡室之為朗，銓台之可稱；庶狂愚之可鑒，知簡要而相承。
倬彼昭回，鑿天而開；含秋耿耿，積曙皚皚。水清淺而不落，光逶迤而屢回；非碧海之分上，即黃河之轉來。萬里直繩，九霄橫帶。奕奕高影，湯湯連瀨；透垂簾於戶前，飛瀑布於雲外。黯如平江不動，矗似長雲欲銷；映東吳而寫練，掛南斗而成橋。氣象晶明，波瀾澒洞；泛濫星點，紆餘月弄。界黃道而宵迎，落青山而曉送。雖滔天而作限，乃沃日而為節；識示盈而必謙，恒昏凝而心理滅。亦猶靈鳥之謝，顧兔之缺；適足明其舒卷，夫何累乎昭晰？於是張平子仰而歎曰：此何靈輝，若有若微？杳杳回薄，茫茫是非。鵲填銀而何去？人取石而何依？乘槎之子兮上不上，弄杼之女兮不歸。坐回皇而曉失，空白露兮霑衣。
勸農使稱萊田舊不應稅，州縣令有徽納為例。各自不同，或據畝數均收，或隨上下加減，百姓紛訴。使司科均收以不應為從重，科加減以非法均賦斂。州訴恐年饑無以給貸，且使司法例不平，不伏處斷。
讚王理，制國用；稽諸縣籍，抑有彝典。故命敷土，聿興五員之規；用師頒田，式均三易之賦。曆選列辟，率由舊章。國家大責四瀛，咸則三壤。穀出不過籍，所以豐財；萊田不致徵，實惟饒衍。麟書是紀，象魏攸懸。浹日使觀，先庚以令。何彼谘嶽，猶大禁之因循？孰謂法雷，亦小東而杼軸？既徵求之無藝，翻給貸之是憂。皮之不存，毛將焉傅？百姓不足，九式何施？外台則驅雞善嚴，使司則害馬巳去。雅符中典，無勞簿言。
勸農使稱萊田舊不應稅，州縣令有徽納為例。各自不同，或據畝數均收，或隨上下加減，百姓紛訴。使司科均收以不應為從重，科加減以非法均賦斂。州訴恐年饑無以給貸，且使司法例不平，不伏處斷。
讚王理，制國用；稽諸縣籍，抑有彝典。故命敷土，聿興五員之規；用師頒田，式均三易之賦。曆選列辟，率由舊章。國家大責四瀛，咸則三壤。穀出不過籍，所以豐財；萊田不致徵，實惟饒衍。麟書是紀，象魏攸懸。浹日使觀，先庚以令。何彼谘嶽，猶大禁之因循？孰謂法雷，亦小東而杼軸？既徵求之無藝，翻給貸之是憂。皮之不存，毛將焉傅？百姓不足，九式何施？外台則驅雞善嚴，使司則害馬巳去。雅符中典，無勞簿言。
勸農使稱萊田舊不應稅，州縣令有徽納為例。各自不同，或據畝數均收，或隨上下加減，百姓紛訴。使司科均收以不應為從重，科加減以非法均賦斂。州訴恐年饑無以給貸，且使司法例不平，不伏處斷。
讚王理，制國用；稽諸縣籍，抑有彝典。故命敷土，聿興五員之規；用師頒田，式均三易之賦。曆選列辟，率由舊章。國家大責四瀛，咸則三壤。穀出不過籍，所以豐財；萊田不致徵，實惟饒衍。麟書是紀，象魏攸懸。浹日使觀，先庚以令。何彼谘嶽，猶大禁之因循？孰謂法雷，亦小東而杼軸？既徵求之無藝，翻給貸之是憂。皮之不存，毛將焉傅？百姓不足，九式何施？外台則驅雞善嚴，使司則害馬巳去。雅符中典，無勞簿言。
勸農使稱萊田舊不應稅，州縣令有徽納為例。各自不同，或據畝數均收，或隨上下加減，百姓紛訴。使司科均收以不應為從重，科加減以非法均賦斂。州訴恐年饑無以給貸，且使司法例不平，不伏處斷。
讚王理，制國用；稽諸縣籍，抑有彝典。故命敷土，聿興五員之規；用師頒田，式均三易之賦。曆選列辟，率由舊章。國家大責四瀛，咸則三壤。穀出不過籍，所以豐財；萊田不致徵，實惟饒衍。麟書是紀，象魏攸懸。浹日使觀，先庚以令。何彼谘嶽，猶大禁之因循？孰謂法雷，亦小東而杼軸？既徵求之無藝，翻給貸之是憂。皮之不存，毛將焉傅？百姓不足，九式何施？外台則驅雞善嚴，使司則害馬巳去。雅符中典，無勞簿言。
臣某言：臣將使之辰，特奉天旨，念及遺逸，委臣明敭，兼恤屢空，令臣賙給。臣謹依制命，宣布遐邇。承風藉響，隱淪皆出，考其精庀，所得如右。伏惟陛下恢徵士之典，飾蒲車之儀，昭示海內，令知盛朝有寵賢之盛，臣之報國誌願畢矣。孰知多士盈朝，四門已集，微臣所奏，不動聖衷。誠願陛下留意才難，願求邦本，山海惟積，不厭高深；芻蕘有裨，伏希裁擇。臣無任懇迫之至。
臣聞天地設險，聖人則之。士生懸弧，其來尚矣。故黃帝涿鹿之戰，重華三苗之役，湯伐有扈，文王克崇，至於不得已而用之，其實一也。伏惟開元神武皇帝陛下乘五聖之資，踞六合之大，德光天下，威振百蠻，四方無金革之事，蓋亦久矣。蠢茲凶寇，東胡餘孽，日者關內未通，隔在荒外，自相殺戮，君臣無序，不能獨立，交臂屈膝，求我國家以安之。聖朝矜其輸誠，且以護塞，故列於朝貢，編於鴻臚。故再冊名王，累降重主，魁渠豪首，靡不霑渥。自開複營州，二十年內，部落不聳，安農互商，金帛山積，我國家之於惠貸亦深矣。而野性易動，狼心不革，中複背誕，寇我柳城，我是以有平盧之戰。當為兵少城孤，不暇追比，盡其巢穴。殘凶遊魂，假氣絕徼，自以篡為黃河涇渭，可以保天險；懸塞沙漠，可以逃靈誅。陸梁窮荒，迷肆不複，我王師遠略，是以有黑山之討。其突厥分兵，助為聲援，官軍既會，萬弩齊發。逆順不敵，賢王失陣，契丹東龍鍾走林奔穴，甌脫不守，髦頭匿光，可突千挾馬浮河，僅獲殘喘。謂其困而知悟，麵縛請降，而西連匈奴，東構渤海，收合餘燼，窺我阿降奚，我是以有盧龍之師。當是時也，四蕃雲屯，十萬雨集，動兵鼓噪，聲聞百里，山川晝昏，土木皆震，勢欲朝驅降戶，夕通河朔。我行軍七千，乘天假威靈，黜之硤石，斬單於之愛子，熸契丹之積卒，眾虜奔逃，扶傷不暇。於是從散約解，雲卷霧消，投戈棄甲，莫敢回視。我降戶完然堅利，而西蕃輜畜十遺半矣。
夫突厥乘天驕，兩蕃藉其銳悍，所向得誌，其來久矣。昔漢高祖以三十萬眾，猛將如雲，謀臣若雨，平城之下，七日不食，竟以計免。頃萬歲通天中，亦憤其不恭，雷霆發怒，驅熊羆之卒，策貔武之將，以數十萬，相繼而出，沒之峽中，隻輪不返。卒使趙定陷沒，河北塗炭，數十年間，瘡痏不複。所以敢輕犯官軍之眾者，以往事之驕。我國家偏師不滿七千，當十萬之寇，綿險提寡，揚桴而出，勢同解竹，兵不留行。於戲！前事也如彼，今事也如此哉！蓋順人心，因神怒，察地利，用天時，威靈之所覆，而逆順不敵也。然自黃龍舉烽，無歲不戰，驚駭我城柵，虔劉我亭戌，勞軼我師徒，糜耗我廣輸，實已四稔於茲矣。若乘勝不殄，無以一戎，所以戰士憤惋，餘怒未泄，將斬踏頓以染鍔，血頭曼以釁鼓。彷徨比兵，望煙塵而不肯返旆者久之。臣以為突厥銳而逃，渤海懾懼，勢未敢出。契丹大戰之後，人馬俱羸，其心不振，又恃以荒遠，必無我虞。而諸軍蓄銳，久思奮發，新聞破賊，無不增氣，若驅而襲之，可不血刃而取也。臣又與侍御史王審禮節、度副使烏知義及將士等僉議，鹹以為然。議猶未決，適會敕令臣討逐。已準敕書，當日宣布，三軍之士，莫不踴躍。於是拔距蒙輪之伍響應，投蓋超乘之卒景集。節度副使右羽林軍大將軍烏知義，即令都護裴旻理兵述職，大閱於鬆林，管內勇士萬人。騋駒千里，拔三丈者，得七十匹。輕幟迅走之乘，鷹揚貔武之士，左贏糧、右持械者，日越七百里，朝發薊門，夕宿碣石者，得八千人。勵以威神，節以金鼓。既而饒樂歸義王李詩、衙官可支刺史伊覓昏燭祿，並裏水扶餘者違未盧、東胡雜種君長之郡。左射人、右射馬、翼迅霆轉、沙振騂角者，二萬五千餘騎。鐵甲霜野，朱旗火天。遂陵赤山，下塞穀，絕泱漭，橫大漠，以四月二十三日夜，銜枚渡黃河，質明頓兵鬆漠。漠庭疾雷暴驚，天落地動，群凶狂顧，周章自失。於是三軍橫亙，風偃電掃。烏知義都統主中權，裴旻領三千騎與宣慰計會。發兵馬使內給事薊思賢、副使內寺伯李安達、右領軍衛翊府郎將李良玉、軍前討擊副使大將軍鑰高等為先鋒；中郎內供奉李先壽領馬步五千，與宣慰內供奉奚官局令王尚客、內供奉中郎李延光、長上折衝內直臣右驍衛左郎將王抱一、經略軍副使左衛率府右郎將李永定、鹹寧府軍李車蒙領馬步五千，與宣慰使內謁者監劉元向、供奉長上年衝康太和、供奉長上折衝白延宗、長上果毅高處謀、永寧府果毅閻鼎臣、副將布折等為右翼；中郎將裴倩領馬步五千，與攝副使內供奉左驍衛府郎將抱忠英、樂府折衝李瓚等為殿。奚王李詩與內供奉長上折衝歸州刺史韓仙鬆、衙官段誌忠等統其部屬知虜掠，比郡長上折衝兼儒州都督烏承恩與供奉將軍恩盧延賓、平盧軍攝副使遂城縣折衝桓善珍、經略軍副使政和府果毅楊元亨、軍前討擊副使果毅路順清、夷軍子將英樂府右果毅樊懷璧等四面雲合，煙塵俱起，兩翼掩進，前後夾攻，數百里間，沸聲若雷，波駭雲亂。窮寇奪氣，僵仆相藉，弓不暇張，戈不敢振。雖蒙茸奔穴，町疃走險，藺曆所暨，心為鯨鯢。其餘孱幼匿車，惕喘穹帳，烈火既焚，與煙俱銷者，不可勝數。或遺奔迸脫，扼據峻嶺，聚徒嘯侶，擬欲鳴吠。而左縈右拂，鹹在彀中，傷鳥惡弦，舉弓皆落。於是韜兵弛甲，俯伏請命。俘虜蔽於原野，羊牛填於坑穀，遺械如草，流膏成川。然後戮渠魁，斬封豕，責元歸罪，祐眾啟降。二十五日收獲南驅，二十七日次於烏鶻都山。
前後大小三十一陣，旗鼓所向，莫不奔潰。野絕遺寇，萬里肅清。然後頓軍休士，大閱俘實。約生級羊馬、駞、驢、器械，都獲三十餘萬口匹頭數。其餘瀑潦奔注，浮澗涉河，揭厲未畢，而中流汨沒，不入見數者，十餘二三。所斬丁將豪健，暴骸相藉者，亦三萬餘級。所焚爇車帳、農具、器械、儲糧、老小灰熸燼滅者，不知涯極。於是椎牛買酒，散賞高會。宣慰使內謁者監普心寂與判官掖庭局監潘進忠別敕行人李如意等銜命至，便申慰諭，三軍蹈舞，呼聲動天。將吏等令驅蠻夷而襲虜庭，因寇糧以贍軍用，亦降奚所勤懇也。伏惟敕俘虜許戰士奚等內附，賞餌因而用之，且不逾時，禮也。羊十六萬口、牛四萬頭、馬四萬匹、車五十乘，並生級除留堪進九千人已上，餘四萬眾悉降奚，既以蠻夷出攻，亦以蠻夷入賞。俘獲數廣，行程不多，自振旅而旋，日役數十，以今月四日兵馬並平安到平盧。蕃漢健兒，惟六人損一人死。臣聞善戰不陣，良將難之。臣等不才，承命出師，遠征勁虜二十三部落，並不鈍鋒，士馬完歸，軍容益整。非陛下神威所覆，則臣等碎首必然。今幸睹洪勳，不勝慶快之至。謹遣戰將攝副使行軍虞候總管檀州密雲府果毅都尉賜紫金魚袋車仙惲奉露布以聞。其所獲首級器械，別錄申上。
朝議大夫守左散騎侍郎河西節度經略使營田九姓長行轉運等事使判武威郡事赤水軍使攝御史中丞賜紫金魚袋上柱國臣某破蕃賊露布事。尚書兵部：臣聞背施怒鄰、惡貫以滿者，天誅之；行慶布澤、德政以順者，人從之。況乎夷背其鄰，有貫盈之罪；王將服叛，舉德政之役。彼曲我直，何可敵哉？蠢茲吐蕃，僻在西裔，山川禽獸以處之，造物者以限之於外區也。我國家貞觀之際，戎有微服來朝，太宗因而異之，啗以金帛，終其身不敢近漢邊矣。中宗之享國，許修舊好，姑務息人，乃割愛主以降之，至今朝廷無西顧之患。洎我開元天寶聖文神武皇帝陛下嗣宅不業，文化遐被，非不以德和之矣。然彼戎以承數代之患，晏安七十年之間，而得掠諸夷之種落，猶纖草之滋蔓，因怙其眾，轉以作讎，悉國興師，犯我河隴。天罰有罪，大敗其眾。既而戎首旋悔，願得比為舅甥。我皇帝以天地為心，山澤含垢，重使信以綏撫，蓋不忍以蠻夷而疲其中國人也。噫！卵而翼之，犬長吠主，反伐勃律之屬國，匿我四亂之亡人，誘我石堡之城，踐我蕃禾之麥，多行背德，是惡貫矣。我皇帝怒之，密發中詔，使乘不虞以襲之，臣以統五原之帥，擁中軍之師，奉聖略，憑天威，以今月初六日戒嚴，引高牙而出。十二月會於大斗之南，擇精騎五千，皆蓬頭、突鬢、劍服之士。乃遣都知兵馬使左羽林軍大將軍安波主帥之。先鋒使右羽林大將軍李守義副之，十將中馬軍副使折衝李廣琛等部之。臣自以馬步三千，於大斗、建康、三水、張掖等五大賊路為應接。別委行軍司馬大理司直攝殿中侍御史盧幼臨領步兵五百，過合黎川為聲援；又使大將軍渾大寧、將軍契嘉賓各領步兵於三水賊境為掎角。波主等將辭，臣戒之曰：「爾豈不聞乎？天子之怒，伏屍者百萬。將軍之權，得專誅戮。爾須自大斗南山來入，取建康西路而歸。當我所戰鋒可斷飛鳥，若不克於敵，逗留卻行，汝則有大刑；雖克於敵，故道而還，汝亦有大刑。緣隴以西，賊必知懼，縱為多備，亦可鼓行。此本出於聖謀，縱舉覺亦必無慮。」諸將乃果於勇決，進不顧身，十二日至新城南。吐蕃已燒盡野草，列火如晝。諸將曰：「賊果知備矣。」因躡其烽燧，高揭旌旗，氣雄雷霆，聲疾風雨。十五日至清海北界，遇吐蕃兩軍遊奕二千餘騎。波主乃使先鋒使大將軍李守義領鐵騎一千穿賊之中，取首而陣；又使先鋒副使郎將安貞領鐵騎二百摩賊之壘，斬馘而旋；又使中馬軍副使李廣琛領勃律馬騎一千攻其旁；又使節度總管李朱師等領兵八百騎亢其下，使右馬軍副使張仁賢以遊兵一千敵其南北東西。左右橫集，而兵氣初銳，馬逸不止，弓矢三注而連發，長劍四按而無前。初淫廢而苟在，終蹂踐而皆盡。誰為其後，徒言魂魄歸天；不報國恩，翻聞肝腦塗地。則向之為寇，今已殲焉。自朝至於日中，凡斬二千餘級。十六日進至魚海軍，千里煙塵，百道旗鼓。波主已先遣前軍副使折衝傅光越設伏於便道，及交矢石，又使節度總管唐朝英等寇而偽奔。戎爭追之，遇伏皆死，因得戮巨鯨於魚海，墜封豕於鹿泉。平積骸成京觀，斬魚海軍大使劍具一人，生擒魚海軍副使金字告身論悉諾匝，生擒棄軍大使節度悉諾谷，生擒遊奕副使諾匝，生擒副使金字告身拱齎，生擒魚海軍副使銀字告身統牙胡。其餘偏裨，難以盡載。斬首三千級，生俘千餘人、牛馬、羊駝八萬餘頭。數獲未畢，虜救潛來，在山滿山，在谷滿谷，顧盼之際，合圍數重。諸將皆曰：「兵法所謂致之死地，今則是也。亦焉能陷於虜庭，辱明主之深料乎？」於是謀夫一心，戰士倍力，擇強弩長戟為外拒，寘輜重生級於其內。雖喜獲多，急何能保？其俘囚有因動而將變，且驅而斬之；其虜畜有力極而難致，則擁而焚之。候暮夜之時，望歸路而突之。其初也，銜枚屏氣，鬼神無聲，既出而奮臂大呼，天地搖動。諸部將馳逐而元黃（疑）且戰且行，一千餘里。馬無齕草之所，人無抔飲之地，共食冰雪，傳餐糗糧。猶能夜盜虜之營，使自攻殺；朝拔虜之幟，爭為致師。凡七八日間，約三百餘陣。至合河之北，斬得二丈之綏，而莽布支更益其重兵，追截我歸路。安波主懼其危迫，請救其後軍，臣遂遣副使劉之儒等領後軍二千騎迎之。會中使駱元表至，臣行軍使善子雄監之同往。救兵既至，旌旗相望，其氣益振，又戰數合，虜既不利，夜遂逃遁。臣聞軍得歸，便牒安波主：「虜之去也，必謂我不能複，追之必出其不意。可使安思順反戈卻入，必盡擒之。」遂束精騎二千與之，又使副使娑羅度抱一二丈城副使李可朱副之。臣別差大斗軍副使烏懷願、討擊副使哥舒翰等領精騎一千應之。分前麾，隨間道，蔽山乘夜，晨壓賊營。或馬淖其妖夢之時，或刃遊於假寐之際，死生同泯，不知其云。前有朱衣旃裘，保而相距，首已飛於異處，身猶僵而兀立，不可勝紀。其有漏網得逸，擐甲複來，恥於生降，窮以死決，不免戈矛，以撞㧙而擁坑谷，以頹填而就拉拘，十不存一。所以擒金銀告身副使三人，斬首千餘，俘囚二百餘人，獲牛馬羊駝共三千餘頭匹、器械新物一萬餘事，謂我再克而虜再敗矣。皆會漢境，一如往哲之朝。善戰以來，人所不睹。臣試跡前事，行之惟艱。且李陵之兵盡矢窮，緤為之虜；秦人之勞師襲遠，再敗其師，未有如今之深入能勝歸者。此乃陛下神斷之謀也，聖威之被也。不然，豈季冬之月，天地嚴凝，齎孤軍十月之糧，入絕域重阻之地，橫跳千里，連鼓數軍，討而復擒，歸而復襲，一日三捷，震天聲而凱旋？臣獨輯甲兵，日討軍實，終當拔邏些城青地，斬贊普之首，以懸北闕，則臣之願畢矣。不勝慶忭之至，謹遣某官奉露布以聞。
