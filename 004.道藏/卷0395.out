位，襄陽人。右拾遺甫之從子。至德中，與甫同在嚴武幕中。後貶新州，還為夔府司馬，曆司勳員外郎。
國公有嘉禮，謁者不示儀式，科之。雲非五品巳上，仰處分。
國著建封，禮存嘉好。蓋隆殺之有數，何等威不忒？惟彼國公，列在王制。當享賓之日，且欲媵羞；於合好之時，仍將委幣。顧茲謁者，今則謂何？拜辱拜嘉，蔑無聞於紹相；三揖三讓，會不節於周旋。五馬初來，見使君之佇立。三星已下，於粲者之未逢。慢禮自宜抵罪，闕事於何逃責？遊詞所及，雖委援於五品；薄訴徒為，祗取慚於一握。俾投棘署，無聽莠言。
司馬子長善敘事，古稱良史，然班固嫌其疎略，是非頗謬於聖人，言論數篇，以為所蔽。嵩述而不作，竊思好古，今質正傳，旁採遺文，始自吳，起漢興平元年，終於陳末禎明三年。而吳黃龍已前，雖引漢曆二十餘年，其實吳之首事，及晉平吳，太康之後三十餘載，復涉西晉之年。洎瑯琊東遷，太興即位元年，始為東晉首年，東晉一十一帝一百二年而禪於宋，宋八帝六十年而禪於齊，齊七帝二十四年而禪於梁，梁五帝五十六年而入於陳，陳五帝三十三年止隋開皇元年。陳建首號，梁之末年；梁稱元年，齊之季年；齊初即位，宋之餘年，則四家終始，共用三年。而吳四帝五十九年，南朝六代四十帝三百三十一年，通西晉革吳之年，幷吳首事之年，總四百年間。著東夏之事，勒成二十卷，名曰《建康實錄》。具六朝君臣行事，事有詳簡，文有機要，不必備舉。若土地山川，城池宮苑，當時制置，或互興毀，各明處所，用存古跡。其有異事別聞，辭不相屬，則皆注記，以益見知。使周覽而不煩，約而無失者也。
太真，宣州人。天寶末舉進士。大曆中為淮南節度陳少遊掌書記，徵拜起居郎，累曆台閣，自中書舍人轉工、刑、禮三部侍郎。貞元五年掌貢士，多取大臣貴近子弟，坐貶信州刺史，卒。
臣某言：今月二十日，中使輔懷恩送告身至，伏見恩制特加臣銀青光祿大夫揚州大都督府長史充淮南節度使仍封潁川縣開國子食邑五百戶者。臣以駑始賤質，葵藿愚誠，謬荷深恩，頻膺重寄。日月私照，雨露曲霑，負戴不任，兢惶失措。臣某中謝。臣自遠辭天闕，恭守海隅，伏思陛下臨禦之勤，竊罄愚衷蹇拙之分，所恨智慮不及，績用無成。豈望陛下知懇款之不渝，將纖毫而見擢，特超階序，俾易旌旄，錫以開國之封，授以臨戎之節，由江南之遠鎮，踐淮表之名藩？且地在要衝，職名分閫，副茲統理，豈易其人？臣亦何功？忽當此任，仰膺休命，難叨覆載之榮；伏省微躬，實積負乘之懼。臣即以今月二十五日發赴揚州，其浙東使事，已差觀察使殿中侍禦史盧翰權智留後。無任感戴戰越之至。
太真啟：前者曲蒙處分，令獻所學舊文。伏念早年，僻居江介，泛窺經典，莫究宗源。天寶中，嚐遇故揚州功曹蘭陵蕭君，語及文學，許相師授，而家貧世亂，不克終之。其後從役外府，所用寡細，雖抱夙心，無因警發。雖欲奔前賢之牆宇，揖作者之風度，涉隅角而輒滯，望端倪而自失。嚐有一言逸至理，一章適遺恨，竊懷恥愧，不覺淹留，以深稽命之愆，寧負厚顏之愧？謹上近所記錄三十餘章。反複內省，慚惶汗流。伏惟相公秉人文以作相，敷天縱之盛美，發六籍以立言，極三才之奧義。協讚一德，化成群有，懸衡而制其輕重，操繩而審其曲直。小人既無學術，又無材用，形神低悴，年鬢頹老。又念頃日，曾霑引問，擊蒙而恒失所對，庸劣而竟無上補。今複以此，昧塵明鑒，相公假為之納其瑕穢，小人不亦自重其嫌斥乎？向使彊仕之間，獲趨門館，荷深仁於哲匠，被君子之善誘，雖其頑魯，或有庶幾之道焉。今過五十，已加其四，學之已困，力又不足。遇伯樂而反惡於長鳴，視姬薑而自退其陋質，抑小人之命也。不敢多言，謹啟。
顧著作來，以足下《郡齋燕集》相示，是何情致暢茂，遒逸如此！宋齊間，沈、謝、何、劉，始精於理意，緣情體物，備詩人之旨。後之傳者，甚失其源，惟足下制其橫流。師摯之始、《關雎》之亂，於足下之文見之矣。
宣平裏環堵之宅，嘉木垂陰，疏篁孕清，友生顧君寓之所也。前相國宜城伯、夏官卿、博陵公、陳蓬州、藏用上人賢顧君而訪之，鄙夫與焉。披襟嘯風，境邈神王，孰❥炎暑，焉知市朝。吾君則超然如在天壇華頂之上，意喬鬆可得而友也，乃賦六言詩以紀會。既明日，屬文之士翕然而和之。八音鏗其盈耳，環堵爛而溢目，舉國傳覽，以為盛觀。太真獲因首唱，不敢遺繼之美。
先師微言既絕者千有餘載，至夫子而後洵美無度，得夫天和。頃東倭之人，逾海來賓，舉其國俗，願師於夫子，非敢私請，表聞於天子，夫子辭以疾而不之從也。退然貧居，述作萬卷，去其浮辭，存乎正言。昔《左氏》失於煩，《穀梁》失於短，《公羊》失於俗，而夫子為其折衷。王公交辟，拒而不應，從官三年，始參謀於洛京。家兄與先鳴者六七人，奉壺開筵，執弟子之禮於路左。太真以文求進，以無聞見舉而不吝為夫子羞。春雲輕陰，草色新碧，皎皎匹馬，出於青門，吾徒喟然，瞻望不及。賦詩仰餞者，自相裏造、賈邕以下，凡十二人，皆及門之選也。
茂天爵者薄人秩，韜真機者疵世道，是有草萊纓組，塵埃聲利，位始階而身退，名始存而跡遠者，見之於府君矣。府君杜氏，諱元徽，字金剛，京兆人也。宗啟周封，業光魯史，層源演派，疊萼舒英，以地則因人斯大，以世則令郡望族。至若驟諫興王，飛謀戰國，垂康漢之績，著平吳之功，咸寵冠往賢，鬱華前載，斯粗舉而未能也。曾祖良杞府君，銀青光祿大夫國子祭酒，贈左僕射。祖士倫府君，太中大夫左衛大將軍。考元隱府君，遊擊將軍商州洵水府折衝上柱國。或導揚儒風，或宣肄武烈，芳傳學省，勳在戎府，俾昌而裕，毓我令人。
府君貞亮居體，中和成性，孝慈根於素風，明敏彰於羈貫。唯道素是味，唯還丹是慕，浮碧落而雲高，立秋江而鶴遠。既而宗族喻良弓之業，親朋示博帶之義，事感於中，勉而筮仕。解巾署陪戎校左金吾翊府，尋授左監門衛長史。晁錯才識，始從掌固；揚雄詞賦，仍聞執戟。滯修鱗於汙瀆，棲逸翮於榆，摩重霄，躍洪瀾，將有日矣。然而雅好翰墨，尢工弧矢，援毫露垂，舍拔星落。循倒薤以偕極，掩穿楊而稱妙，造次於是，專精無怠。況匪驚愚以飾智，匪隳身以徇物，則儒墨兩忘也。匪江湖而閑，匪仁義而修，則朝野一致也。是用齊榮賤，混淹速，歲星逾所，名秩乃徙，人不堪其望，我則莫之屑。其練性存神，遠希彭羨，猶初誌也。府君之從父昆弟，有懸王官宿債者，簡書煙交，司空星至，悉責薄產，殆將不給，且家人嗷嗷，泉壤貽懼。府君憂攢於貌，事甚在已，遂鬻所居之業，而代償焉，卜遷於西郊之別墅。又有至自西州者，宦遊既久，田屋斯變，陶園兼鬆菊已荒，江宅與桑田懼盡，府君復推別墅以居之。其仁愛之厚，多此類也。屬虜起幽都，兵交中原，二京弛禁，六龍偏幸。府君心壯血憤，誌圖家國，乃激勸親族，糾率子弟，弦木礪金。有車一乘，督責遣之曰：「吾聞救時者無險易，赴難者無遠邇，況文武繼代，食君之祿者乎？吾夙有林棲之契，又齒發將暮，不有處者，誰保家屬？汝曹行乎！吾欲兼濟。」遂提老繈幼，集於終南。時勳武爭搏，齊人大擾，戰血殷野，殤魂嘯林，丁壯濟師，婦姑行餉。府君深居事外，適與靜合，耳絕鼙角，目無鋒刃，天下鼎沸，雲臥恬然。伊昔漢臣擇日而不去，秦客緣源以忘返，屯往泰還，我無凝滯。由是放蕩形役，徜佯家林，州閭歸仁疆理息訟。儒書仙籙，開卷自得，鶴侶鴻儔，風期相許，實清冥上人也。以乾元二年夏四月十八日，遘疾終於長安居德裏私第，春秋六十有四。夫人渤海郡太夫人高氏，婉娩懿茂，柔貞惠和，含真樂道，合府君之志。以貞元四年秋九月庚午，合葬於咸陽之洪瀆原，禮也。長子前河北招討都統領兵馬使銀青光祿大夫檢校太子詹事兼御史中丞上柱國建安郡王食實封一百五十戶季比，宣茂績於邦家，施湛恩於祖考。忠誠好謀，沈毅能斷，當禁衛之心膂，總兵符於掌握。皇威揚於外，臣節固於中，勳庸大來，爵位斯集。朝廷以府君垂裕道至，貽謀慶深，下詔裦寵，用光幽穸，贈房州刺史。次子冠軍大將軍兼試太常少卿季璘，探賾兵謀，妙通劍術，致身環列，亦著殊名。惟伯與仲，孝心罔極，莫不切追遠之情，循聿修之旨。爰托圖篆，式昭令德。其詞曰：
休祉錫美，元淳毓靈。是曰哲人，惟道之英。風質簡遠，音詞淑清。優遊下秩，想像高冥。謀能圖國，射足觀德。藥灶霜元，書池水墨。義自情感，仁非教植。鬻業推居，宗親翼翼。當夷亂華，高蹈雲崖。子弟從師，策勳王家。艱難既平，吐納元和。玉貌雖全，促齡如何？詵詵令嗣，忠武濟世。位崇銀章，權總羽衛。是降裦贈，載光幽竁。撰詞揚休，昭示來裔。
紓字仲舒，禮部侍郎希言子。天寶末拜秘書省校書郎。大曆初為左補闕，累遷司封員外郎、知制誥，改中書舍人。尋自虢州刺史徵拜禮部侍郎。德宗居奉天，擇為同州刺史。尋棄州詣行在，拜兵部侍郎。反正，兼知選事，移禮部。卒年六十二，贈禮部尚書。
準開元十九年敕，置齊太公廟，以張良配享，太常卿及少卿丞充三獻官。又按《開元禮》祝文云：「皇帝遣某官敢昭告於齊太公、漢留侯。」至上元元年敕追贈太公為武成王，享祭之典，一同文宣王。有司因差太尉充獻官，兼禦署祝版。伏以太公即周之太師，張良即漢之少傅，聖朝列於祀典，已極裦崇。今屈禮於至尊，施敬於臣佐，理或過當，神何敢歆？伏以文宣垂教，百人宗師。五常三綱，非其訓不明；有國有家，非其制不立。故孟軻稱「生人已來，一人而已。」由是正素王之位，加先聖之名，樂用宮縣，獻差太尉，尊師崇道，雅合政經。且太公述作止於《六韜》，勳業形於一代，豈宜擬諸盛德，均其殊禮？其祝文請不進署，其「敢昭告於」，請改為「致祭於」；其獻官請準舊式，差大常卿已下充。
極以象為文，三辰章焉；地以植為文，百卉昌焉；辟以誥為文，萬宇揚焉。故三才之文，人文為至；三代之文，周文為備。秦漢承式，簡而未宏；魏晉繼軌，則而方麗。在河朔也，其流靡清；至江介也，其細已甚，以逮於亡隋焉。國朝鏟邇代之弊，振中古之業，掌文命官，發華歸本。出入二百載，上下十數公，燦燦然與漢魏同風矣。而曠士之制博而通，豪士之制英而辯，道流之制精而密，君子之制直而溫。吳郡朱君，其君子歟！諱巨川，字德源，嘉興人也。此邦之人，不學則農，苟違二業，必自他邑。故王父舉茂才，先子舉孝廉，皆在上第。君以文承祖，以經傳代，行中規，身中度，陽休於氣，和積於中，而藻之以文章也。年二十明經擢第。嚐著《四皓碑》，磅礴君臣之際，表章出處之跡，正或蒙難，顯黜於晦，柔能麗明，語賢於默，道宏藏衎，義與定傾，識者已知其有易諒佐檢之風矣。其後北戎病燕，華夷爭土，率先心計，絿競力刑。潛不隱鱗，飛不藏羽，而君深居裏巷，鮮越戶庭。靡躬靡親，不以潔羞膳；不蠶不績，不以獻溫清。行之有餘，重誌於學，考經義之箋訓，撰策書之讚敘。每立新評，必度常均，將欲含堅超長，針肓起疾矣。又著《睢陽守城論》一篇，以為義者忠之徒，廉者節之本，苟忘義以自重，是臨節而可移。固以探二公之心，垂萬古之訓，使違難者銷聲以結舌，苟生者寄愧而終身，斯深於《春秋》，而不義者遠矣。禦史大夫李季卿實舉賢能，授左衛率府兵曹參軍；戶部尚書劉晏精求文吏，改睦州錄事參軍；濠州獨孤及懸托文契，舉授鍾離縣令兼大理評事；沔鄂聯帥獨孤問俗忻慕士程，表為從事，授監察、殿中等禦史。數公皆人之望也，士趨於門，猶恐不及，君辟其府，未嚐有容。至於幹固守成，平端吏職，所至蒙其福利，所奉由其重輕。人皆誦之，君以為恥。本州牧禦史大夫李涵推善裏仁，拜章特徵，薦左補闕、內供奉。行以直聞，文以正舉，皆君之素也，況官以諫為名乎？傅納從容，休問昭晰，由是擢起居舍人知制誥。換司勳員外郎，掌誥如初。拜中書舍人，錫以章綬。凡載書之傳信者，讚書之加命者，詔策之封崇者，湣策之裦厚者，其詞必溫，其道必直，洪而不放，纖而不繁，實根作者之心，無愧前人之色。前後時宰，僉稱任職。其小成也，猶嚐秉考秀之刀尺，掌條流之衡度，而焦明顛於層旻，飛黃頓於局路，此人情所以為慟，天問之所宜賦也。以建中四年三月九日，遘疾終於上都勝業裏私第，春秋五十有九。以其年七月七日，歸窆於本縣西上蔡原舊塋，禮也。詔以侍禦從之贈華州刺史，俾所在州縣，續食以過喪。詔恩之崇，終始加等。
朱氏之先，出自顓頊，吳回後也。建國曰邾，有儀父勤王之義；去邑為朱，有平原佐漢之績。博以忠輔顯，雲以義烈聞；從吳為世家，在晉為冠族。以至於曾祖伯道，皇朝襄州司馬。祖貞筠，皇朝筠州豐利縣令。父循，贈洗馬。君即洗馬府君之元子。嗚呼！嘉禾之偏，宰樹焉依？崇邱即高，大寢重潤。元精之發，回複其中，故君生受英華之氣，歿歸隱厚之邃，宜其騰振洪徽，延垂慶嗣也。子宿，纂祖之武，得君之文，甫逮弱齡，擢登秀士。與其弟端、靖、定等，遐護歸青，進拜先友，哀托斯銘，往旌不朽。銘曰：
猗朱君，秉國文。星回漢，鼎汾。丹素絢，雅鄭分。音扣玉，氣飄雲。才日新，行日聞。騁夷道，夭中身。霈洪私，贈朱輪。勾吳邑，靈海濱。降精英，積氤氳。地貞吉，宅還真。門修夜，非我春。聳孤石，垂後人。


有司選擇卒史，以文學掌故備員，有比百石。已上，誦多者先求之不得，訟如功令。
學古入官，選才署吏，以賢制爵，無替舊典。必加明試，抑有前聞。惟彼司存，綜乎推擇，課以經藝，節其通敏。或奉常以述職，乍春坊而視事。遂使晁錯通經，將智囊而見擢；東方答客，議雄辨以登難。然則服勤滿歲，人實勞心，才補卒史，報亦何輕？無儒雅之超升，執刀筆之叨據，訟如功令，誠謂有孚。
滅蔡用隱，無宇興言，伐莒獻俘，周公不享。馬先猶不用馬，人社寧容祭人？惟彼宋君，誌多剛很，惡有大而必陷，善無細而必違。遂取鄫生，以血祭社，愚管窺此，其傷實多！或人所告，深符至道。殺人者死，傷人者刑，先達所制，後進攸則。宜投正法，庶革來犯。
有司選擇卒史，以文學掌故備員，有比百石。已上，誦多者先求之不得，訟如功令。
學古入官，選才署吏，以賢制爵，無替舊典。必加明試，抑有前聞。惟彼司存，綜乎推擇，課以經藝，節其通敏。或奉常以述職，乍春坊而視事。遂使晁錯通經，將智囊而見擢；東方答客，議雄辨以登難。然則服勤滿歲，人實勞心，才補卒史，報亦何輕？無儒雅之超升，執刀筆之叨據，訟如功令，誠謂有孚。
伯璵，開元時官華州鄭縣尉。天寶中遷吏部郎中，出為袁州刺史，曆撫州。徵拜戶部侍郎，未至卒。
原夫六官分職，理化之紀綱；八座設位，國成之周行。屬天下有道，群才向方；今茲觀德，足用舊章。天子開司會之府，求俊選之良。昭其能則平施其祿，思其濫則大為之防。既作鏡於前典，乃懸衡於高堂；信入仕之覆簣，為登科之履霜。名實斯別，謀猷以昌；分雁行於廣廈，引魚貫於長廊。明試以言，率由厥道；彼興邦之所急，庶用賢而為寶。上之化下也猶風，下之應上也如草。惟德助理，惟才輔政；啟甲乙之科，修文學之令。卦列在陰之象，詩著食場之詠；固藏器以俟時，亦進思而體命。徒觀其來頌來歌，以引以翼；因考覆而升降，隨臧否以黜陟。叩兩端而不疑，守大中以立極；將采梢雲之幹，必表淩霜之色。人未易知，道亦難測；儻充瑕而錄用，希萬國以不息。
古者先擇藝之科，盡得賢之意；以諸侯益祿之選，用男子懸弧之事。禮容斯作，皆專正鵠之能；藝實不同，故有射宮之試。於是英髦畢集，弓矢皆持；望其審固，定以妍媸。驗體正心平之方，取其類者；設周旋進退之度，用以觀之。苟三侯之不失，在五善而奚疑？當其立德有容，凝神多暇；弦開而滿月初生，箭發而飛星共借。推高於眾人之上，所謂簡能；定準於百中之先，斯為善射。始則幹時上國，貢藝澤宮；念登科之有望，冀舍矢而成功。蘊破的之心，每期於度內；致穿楊之用，終在於彀中。是故節以采蘩之詩，尊於在公之道；謂得失之可驗，故否臧而盡考。為仁在我，助祭之事固宜；有慶於君，益地之期可保。今也時在推公，人皆獻藝；思呈妍於揖讓之表，願騁誌於操張之際。動而有節，君子之爭不為；發必循聲，長者之容是繼。必以蘊才思妙，用古為難。則當追軒後弦木之功，於是取驗；法仲由執弓之道，庶或可觀。然後以射為規，以仁為則；冀大道必公於取，希有司不愆其職。夫如是，則天下蘊藝之徒，莫不望君門而效德。
《虞書》：「詩言誌」，「律和聲」。察乎歌以形言，聲以導律，時其聞見，聊因紙以賦曰：
驗謳歌於樂府，戒伶人以迭唱；隨轉意合，難為形狀。始趨曲以熙熙，終沿風以颺颺；繚繞容與，逶迤超暢。函五聲之參差，極六律之清壯。原夫蹈性以純密，寬乎率心於悠曠。或曲或止，如墜如抗；盡或可續，應而不匱。來無攸往，去有遺意；荊王感而增悲，楚妃歎而掩淚。察乎靡靡，似遊絲以為緒；聽乎累累，若貫珠之為墜。括繁言以入節，同大道而無器。浮而不蕩，聚而不盈；比擊鼓以作氣，尋鳴笛以遣聲。亙簫笳之異響，亂楚漢之疑兵；斷絕齊愛，支離帶情。或引商刻角，或潰渭通涇；思彈劍於逆旅，念采菱於江汀。發河激之慷慨，奏滄浪之濁清；賦扣角以淒切，歎食薇之廉貞。於是載賡載颺，穨思覆句；引韻下散，沿源上溯。若寒雲凝於沙漠，秋風起於燕路；情激烈以懷霜，氣絪縕而掩露。率意縱誕，耽聲指顧；眷《五噫》之匪陋，遵《九章》之淪悟。委頓飆厲，抑揚綿妙；啟子均洛北之曲，泉客理淮南之調；或間以彈弦，或雜以長嘯。陟降配德，登之於郊祀；一唱三歎，用之於宗廟。至哉但似其形容，淵乎莫見其光耀。蹈跡載德，流言居要；《九辯》勤於水土，《二南》分於周、召。寶鼎見於汾陰，天馬來於荒徼。徒觀其浩浩嫋嫋，渢渢泱泱；堯帝繼以虞帝，禹跡盡於殷王；省周詩於魯策，欽漢風於沛鄉。嗟人命之何幸，逢天道之昭彰；諒股肱之匪懈，載元首之輝光。制頌創雅，漂齊流商；瞽統樂教，士符人康。展來蘇於日域，諧擊壤於皇唐；附威儀之濟濟，和金石之鏘鏘。白雲互進，綠水激揚；聊以永日，歌而無荒。
西南之美，有華山之礦石焉；底貢之珍，有荊山之象齒焉。於是工人創器，軌物備敘；豐腹上圓，頹根下矩。憑陵衡隧，掬算師旅；發號啟行，兵綦迭舉。赴縱奔電，影亂飄風；左掎右角，為梟為雄。易心而行，俟釁而動；奮以武怒，賈其餘勇。作威以襲敵，厭陣以承權。建瓴桓桓，謂戎馬之旋路；長斜矯矯，猶翰音之登天。恥交綏而退旅，尚彼廢而我全；侔射隼以藏器，眷得魚以忘筌。惴惴將頹，識成敗之亹；累累不絕，歎瓜瓞之綿綿。始收功而隔澗，終制敵以緣邊。原夫粲若星離，偃如雲岸；映垂奩而黻合，拂轉巾於霧散。示之以弱，效羸師以設疑；謀之其臧，象觀兵以靜亂。克乃因於通理，敗不由乎強幹；或應為而不為，或當斷而不斷。鄙夫遘戰而未非，智者見機而已歎。連連搏漠，必成其雁行；曆曆登壟，何異乎魚貫？愧逃政以周流，慚不競於奔竄；諒棲遲以保險，仍硊臲而長歎。良工飾法以修身，小人恥射以作玩；鑒炯誡於博奕，吾是以箴之藻翰。
函穀天險，宏農邦鎮；南據二虢，北荒三晉。洞開一軌，壁立千仞；逕薦雙合，梯苔孤峻。世濁先封，道康後順。遠秦塞，近崤陵；幽泉脈脈，斷峰棱棱。增陴霧杳，聚堠煙凝；高卑異級，坻相承。靡屆靡究，不騫不崩；實隄防之樞轄，為造化之緘滕。齊之以權衡，危不可得；約之以符璽，信而有徵。昏主既廢，聖人以興；慎終於始，欲罷不能。觀夫憧憧往來，驂駐成霧；據於石東西十裏，臨其深前後咫步。建瓴百二之國，扼喉三七之路；幅員既長，城小而固。恃元化之陰騭，望彝倫之攸序。於是敕用傳，禁棄繻；商君本魏之公子，柱史乃周之臣符；知結草之可守，故習坎以無虞。原夫阻河稱深，因山為衛；背宇宙之衝，連阡陌之勢。萬方納款，百工獻藝。四旁磔攘，諸侯之政典；一丸成功，陪臣之邪說。直指天符，變稊荑之末；橫分地維，弛旂旒之贅。聿修綱紀，以遏鬼戾；或懸門而不發，殊勇夫之重閉；懷德維寧，將鎮其細。既皇漢之辟國，實扃鐍於新安；固之胡易，舍之則難。複襟帶於故道，徒赬壤而未幹。善孟子之禁暴，惡臧孫之謬官；存古訓以是式，庶斯文之不刊。
壯三輔之雄極，非魏國其伊那？總魏國之繁隘，非斯橋而豈他？條山左臨，高障東連於渤海；晉關右抱，浮梁西截於長河。卻頓鐵牛，駭浮川之魍魎；旁飛畫鷁，驚入浪之黿鼉。竹笮其維，不虞於奔濤擘赫；金鎖斯纜，何懼於層冰皚峨？川有梁兮，闃聞於揭涉；王在鎬兮，有格於來訛。蓋取諸益，其不謂何？故馬卿之爾斯題，請觀即事；尾生之溘焉守死，夫奚足多？豈比夫虹能象之，不可以來往；鵲能填兮，不可以經過？若斯之利用吾賓，薦之士亦可歌；頌諸侯之盛績，樂王化之雍和。爾其薄煙霏霏，初日杲杲；遠之而望，勢侔神造。既似乎瀑布之界天台，又似乎蓬萊之橫海島。虛其內則用當於無，疏其間則屈而且抱。憑險作固，夾咽喉之重關；用否而通，連秦晉之長道。東西水滸，義非待於秦求；襟帶山河，固可兼於魏寶。爾其憧憧往還，曳曳空間。華柱上征，殊馬援之標界；石台中聳，若鼇力之負山。偉哉武侯，時賞茲國。況天樞要，作限通塞；旁達無垠，下臨不測。舟形崎義，似火龍之飲川；梁勢編綿，疑海鵬之點翼。其拯物也，有來斯適；其濟時也，遐方不亟。非夫蓄巨川之運，回幹地之力，則何能掄梓材以當路，臨要津而作式？守此道也，夫有何極？然而物有成規，國有虛費；信彼才之可取，奚此橋之獨貴？使夫期不日以獻，珠連城而出魏。
坤之美兮，焉可以測？鹽之池漭沆兮，劃開於郇瑕之側；廓平陸而無際，浸長天之一色。前對條山，照峰巒之嶻嶭；卻鄰安邑，對城樓之嶷岌，其出形鹽也，狀雄虎之蹲於長野，攫兮布；其吐精光也，如白日之昇暘穀，照爛兮熻。既似乎鏡湖之不遠，又似乎渤澥之在即。是以我良牧宣風千里，褰帷憑軾；睹茲池兮荷上天之報，睹茲鹽兮恤下人之食。意者以為季布鎮乎股肱，黃霸蘊其輔翊。不爾，何魚鹽川澤之用饒，土潤鹹鹺之利飭？天人之繄列，則有典有孚；百姓之攸迷，而不知不識。粲矣郊甸，丕哉庾億。且觀其皎池濱，皚峨嶙峋；仿佛珪璧，依稀碝瑉。入澤遐窺，喜晴天之速曙；隔林斜望，訝瓊樹之驚春。餌之者若茹膏之客，捧之者疑獻玉之人。況生殊播植，動必合時；為諸侯之賞愛，入嘉賓之賦詩。嗟乎！其皎皎兮於川之湄，其鬱鬱兮於川之坻。有美玉之價，沈之而不汙；有君子之德，涅之而不緇。利入桓公之論，名留謝氏之詩；充郡國之珍產，實亭育之攸資。就言沈鬱，必由光拂；可取於人，況鑒於物。懿夫天不秘寶，地不藏靈。可以和梅羹之調鼎，致君於堯舜；可以偶腒鱐之入薦，效祉於勳名。爾河汾之寶，信同天造。豈若分溝塍之綺錯，則萬頃花明；市井田之周環，則千里雪皓？由斯言旃，有美自天；幸無委於泥淖，將以報於陶甄。
毀廟遷主，告終稱嗣。父昭子穆，將順從時之典；易簷改塗，恐墜思先之戚。儀雖仍舊，禮則謀新，初致孝以觀德，終因心而崇敬。歲聿雲暮，祭則有倫。守宗祏之威儀，率由殷奠；考新宮之成式，虔奉外除。所謂斯人，未明古道，訟彼家老，自貽不臧。
有周上柱國蜀國公河南尉遲迥，字居羅，代人也。與魏同祖，乃胙嶽濱，因部立家，遂雄荒服。父俟兜，尚太祖姊昌樂大公主，贈太傅、長樂郡公。秉操中和，率心純嘏，無命早世。公七歲而孤，天授禮樂，神資文武。合乾元昴宿之祉，得雲中金陵之氣，稟昌樂胎教之德，聞長樂庭訓之旨。觀時俯仰，與道周旋。大統初仕魏散騎侍郎，曆大丞相帳內都督。尚魏金明公主，封西都縣侯。亳社未遷，天人主饋，虞賓載祀，茅土增封。四年進爵為公，轉車騎將軍，領侍中尚書仆射。珮倚兼璽，劍橫重紱，元戎載警，端揆允釐。十六年拜大將軍，時侯景詐梁，蕭紀叛蜀。委公以上國之甲，靖偏方之盜；假公以垂天之翼，虞鷇中之翰。公於是承廟算，出銳師，張我軍三覆之勢，踵敵人七擒之跡。宵加庸蜀，城守皆降。詔公兼益、梁等十八州諸軍事益州刺史。公孝思不匱，色養有違，長公主春秋既高，西南夷威懷允洽。自家刑國，重荷溫清之詔；飲至書勞，仍頒袞冕之錫。旌其伐也，改寧蜀郡公。中領軍綱，弟因兄寵，安固公順，子策父勳，豈獨長安置郊勞之禮，成都刊德政之頌？周之興也，換小宗伯，督隴右十二州。後稷仕虞，且尊君命；伊尹去夏，未虧臣節。陶唐之美，無易至公。進公蜀國公，邑萬戶，總秦、渭、文、康十四州軍事。累遷大司馬，冊太師，加上柱國。師傅之地，非賢不居；軍國之重，唯才是寄。俄拜大右弼，又拜大前疑，將付畀安危，授相州總管。宣皇晏駕，周鼎方移。晉京上流，非無陶侃；魏廷舊史，尚有王陵。是年，京師將徵公。公以隋公當權，辭不受代，乃自稱大總管，承制署官司。諸呂擅朝，幾亡劉氏；新都納女，竟覆漢宗。公子魏安公沁東之敗也，公綠巾尚整，猶背城請戰；黃龍既潰，則登樓自裁。公誌匪圖全，誓將死難，不憚征繕，以勸事君。恒畢心而禦侮，因見危以授命。嗚呼！壽在黃發，位為元輔生不敢齒，沒有疑年，史之闕文，從古也。公凡仕二代，易九朝。內設官師，曆職三十四；外建侯伯，撫封五十六；五增邑徙封。忠不辱隋，節能奉上，唯幼孫獲宥，而門子從辜。唐武德中，朝制改葬。飾終追舊，國禮缺於曩日；表墓思人，天澤流於異世。開元丁丑歲，上選建眾哲，輯寧庶邦。相州刺史張公嘉祐，先相國河東恭肅公之介弟，作時膏雨，為廟瑚璉，立朝則兼掌巡徼，佐郡則預參師律。至於建節是邦也，教以肅，政以清，起忠貞之廟，制享獻之祀。初公之下車問俗，而郡稱多祟。公曰：「匹夫匹婦強死者，猶能為厲，況蜀國公言足昭，行可則，大象之際，獨為純臣。毀家紓國，既書於直史；蕰藻潢汙，未孚於前代。二千石既荷重祿，闕修殷薦，其取戾也宜哉！我是用發私藏之俸，則崇宮壯構；轉他山之石，則豐碑頌成。陵穀不遷，永昭洪烈。
若山，魯郡人。先天中曆官尚書郎，開元中出為潤州刺史。
世祿暫榮，浮生難保，惟是登真脫屣，可以後天為期。昔範丞相泛舟五湖，是知其主不堪同樂也；張留侯去師赤鬆，是畏其生不可久存也。二子之誌，與臣不同。臣運屬休明，累叨榮爵，早悟昇沈之理，深知止足之規。棲心元關，偶得丹訣。黃金可作，信淮南之昔言；白石可延，察真經之妙用。既得之矣，餘複何求？是用揮手紅塵，騰神碧海。扶桑在望，蓬島非遙，遐瞻帝閽，不勝犬馬戀軒之至。
問：朕聞理國莫尚乎任賢，命官必資乎選眾。堯舜以聲不以度，考覈良難；殷周取德兼取言，徵求匪易。朕所以載懷經術之彥，夕遺其寢；虛佇藝能之士，朝忘其饑。子大夫光我弓旌，應斯揚擇，為政作法，豈無前範，安人濟時，亦有令躅。宜敘立身之誌，各言從官之才。至如七輔、八元，施何綱紀？十臣、四老，正何得失？並陳事跡，兼詳名氏。夫朝會古禮，登享舊章，九儀式辨其賜，六贄各明所執。雍畤起自何年？亳社立於何代？天士、地士，此何所封？諸布諸嚴，彼何所主？又穆邦家而濟生死，三聖之教何長？利動植而益黎元，五材之用何要？工商兩業，在俗何先？文武二柄，適時何急？凡此數科，不獲雙美，必去者方於去食，可存者同夫存信。朕將親覽，爾等明言。
對：臣聞時雨作解，靡物不滋；春雷發聲，群蟄漸覺。間者明詔谘九牧，辟四門，光燭岩藪，恩覃側陋。葵藿仰惠以納景，山川有開而出雲。使草茅微臣，幽賤朽質，辱旌賁，陳芻蕘，瞻矞台之穆然，預煙闕而伏對。此臣之鴻造也，敢不瀝誠哉！臣聞堯之光宅也，以親九族，以命百官；舜之登庸也，以察萬人，以齊七政。大禹拜皋陶、伯益，惟其昌言；武王問黃帝、顓頊，存乎至道。此四君者，文思濬哲，恭儉高明，仁以創制，慎乎體國，思借力以任重，簡遠以安人。故選賢以居位，先事而後爵。則考績以庸，取人必才，賦納獻可，聲度言狀，庶存茲矣。伏惟陛下豐功厚利，資始萬物以統天；執契含元，富有八方而纂聖。家道以正，庶績鹹凝，師師滿雲火之庭，濟濟盛龍光之列。尚紆神卷，更天儀，思仁壽之登域，緬前王以作鏡。雖軒轅之徇齊藏用，重華之好問察言，未足以扶轂大明，驂乘元聖。臣聞之，遊大海者難為水，窺聖門者難為言。陛下侔造化而作法，尊道德以垂範，敬宗廟以示孝，愛臣子以興仁，懷蠻夷以廣德，抑禎祥以崇理。禮經大備，四海共職而朝宗；樂物至和，百獸來庭而率舞。至於為政安人之躅，則微臣何足以知之？其餘備父母之體以立身，欽聖人之化以從官之問，則願竭其愚。臣惟忠孝可以從官，奉陛下之法以自理，守陛下之職以自安，以之居處則莊，以之戰陣則以勇。是陛下軼堯舜之上，愚臣忝比屋之封。臣雖不才，則亦有誌矣。昔者風後、力牧，仲容、庭堅，相與謀謨於有熊之朝，弼違於納麓之運，講信而脩睦，肆直而惠和。垂衣裳，作舟楫，分州土，敘星辰，其紀綱也如此。其後閎、散、周、召，園、黃、綺季，鎬京得之為心膂，漢儲得之為羽翼。終能牧野清明，惠皇不廢，其救失也如彼。夫國有五服，朝聘申其貢；禮有五經，享祠肅其首。職方品其遠邇，宗伯辨其瑞玉。乃開封壝，是設方明，錫之以鞶纓袞裳，執之以圭璧羔雁。秦之立雍畤也，將以禘其自出；周之居亳社也，亦以戒於不臧。臣又聞先王之制禮法也，以勞定國。汰哉漢武，曾是默神，采少君以端信，庶樂通之貞固。帳甲乙，樹旄頭，望嶧山，祈石室。天士、地士，不治於昏淫；諸布、諸嚴，何裨於風雨乎？聖策以三教立言，曆代彌勤，成軌制以化時，較醇醨而景俗。此聖君合懸解之旨，而小臣慚默識之明，然臣亦嚐聞之矣。夫禮者，始諸飲食，盛於冠婚，分而為陰陽，轉而為太一，失之者死，得之者生。二氏包虛無而含寂滅，長性靈而已，宜去於斯。《傳》曰：「仁義禮智，以信為主；貌言視聽，以心為正。」則士德優矣。若乃神農之肇皇業，揉木為耒，弦木為弧。皇帝之開帝功，致天下之人，聚天下之貨。器以成務，稼惟人天，利以通財阜國周用。苟能全人，天可違乎？故臣願抑商而進工也。大哉武之為功，赫矣師之所處。象震耀而舉，垂雲雷以揚，宣威而山河蕩容，訓誓而煙塵動色。可以定禍亂，可以翦暴強。頃者牝雞之晨，陛下潛龍或躍，提白蛇之劍，揭翠鳳之旗，入於北軍，兵皆袒左。氛祲殄滅，日月光華，此神武之壯觀。謹對。
觀夫太古之初，乾坤定列；有坎方一德之大，成江河四瀆之別；注仙海以環流，度星橋而靡竭。立體清靜，舒光朗澈；觀五行以獨舉，潤萬物而齊悅。豈惟以善下之故，長應流行；抑亦能遇坎則止，以竭為平。居荒野而不動，合寒虛而自清；晝則煙雲亂出，夜則星象羅生。若乃湖稱青草，澤若雲夢；淺深濴渟，表裏寒洞。當朱陽之夏晚，遇白露之秋仲；紫關之鴻雁飛來，綠浦之蓮舟風送。既能止而利物，所以歸之者眾。亦有鳳凰之沼，明月之潭；每澄流於庭院，常不注於東南。蒙寮寀之玩洽，渾琴酌而相參。以遊以賞，如液如涵；若英賢之取則，類貞鹹之是湛。屆夫玉宇初晴，風飆載寢。籠碧天而似鏡，展紅霞而若錦；納眾影而不遺，比群情而特甚。用使至人觀之而心察，智者樂之而情審；達士愛而欲臨，高節聞而願飲。複乃養龜鶴，藏魚龍；怪石積，明珠重；虛以受物，謙而克從。有一人兮充賦，每谘歎於澗鬆；飾清顏而自肅，希止水而今逢。則知無美惡以畢鑒，豈徒取乎矯容？
惟皇立極，建都河洛；會府疏庭，珍木鹹若。偉梧桐之嘉遇，竟因人以勝托；傾鳳翼於朝陽，偶鵷行於秘閣。貴有常尊，靜為躁君；花繁翼子，榦直謀孫。履素至潔，體柔常存；揭日月以曜穎，含雨露以流根。豈與夫龍門半死，嶧陽孤植；齊萬籟而混吹，合千岩以共色？勁質冰摧，而杼人莫識；高標風折，為樵人所得。求知音於爨燃，論分理於繩墨；且問之以死生，又焉議夫通塞？故至人以全身遠害，君子以自強不息。失其理，山林不足以攝生；順其道，朝市何妨乎育德？梧桐生矣，自遠而至；輕去無何之鄉，不居有過之地。謂繁華兮國人服媚，吾獨後春而翠；謂搖落兮物情共棄，吾亦先秋以悴。不改節以邀利，不立名而自異；必居常以待終，將百慮而一致。大年椿榦，捎雲豫章；箘簵貞勁，桂椒信芳。百果甲坼於金穀，千林花發於河陽。實繁者皆折，材用者先亡；我異於是，於何不臧？布清陰於仙署，棲白雲於帝鄉。旁連杞梓，俯接琳琅；蔚金蟬之氣色，耀錦帳之輝光。我封我樹，無臭無香；後天年於社櫟，用當代於某棠。得喪齊致，語默兩忘。吾不知夫支離之德，何獨攘而自出？蘧瑗之智，何獨卷而自藏？複有翦刻為圭，琢磨成器；龍章鳳軫，金符玉瑞。平君子之心，戒王者之戲。晉侯得之，諸侯麇至；子野得之，元鶴來暨。雖信美於疇日，未若茲辰之佩仁履義。我求懿德，於是乎在。疏相比，遠相待；以其彙征，成而不宰。譬諸草木，生植有時；除惡務本，樹善務滋。引之斯至，摧之斯離。角弓兮有什，杕杜兮陳詩；敢告在位，如何不思？念茲在茲，順事恕施；苟求夏陰與秋實，無拔楊以樹茨。
昔炎漢之開國，宅咸陽而設規；辟都邑之壯麗，紛制作而多儀。象蓬島以疏嶽，擬天河而鑿池。館倚南山，扌致雲霞而上出；城侔北斗，仰星漢而曾披。何爽鳩之代謝，驗驪騵之運虧？是以作之者不處，居之者不為。祚我神唐，丹青焜煌。峻址雲矗，層譙錦章；幕赬壤以疊形，凝皓粉以飛光。門結黃金之石，簷施白璧之璫；堞盤紆於曲檻，池徑復於圓塘。城勢逶迤，若台岑之隱映；樓形宛轉，似昆侖之相望。接千門之官闕，通八達之康莊。既而鸞駕西巡，嚴扃啟晨；羽衛咸集，聲明克陳。登睥睨以清夜，聽畢逋而候春；儼雄戟以耀武，振鵷行而拱辰。夕沈煙雲之色，曉流車馬之塵；引祥暉之爛漫，吐佳氣而輪囷。於是歲發青道，池隍煦早；堞霧縈林，岸風柔草。暖懸竇以彌藹，飾崇隅之增好；映春水之澄澄，納朝陽之杲杲。惟壯勢之崢嶸，達洪規而鎮京。望浮雲之黑水，對翔鳳之丹楹；配宗子之永固，等皇家之不傾。俯賓庭而讚義，終自惡其輕生。
開元中歲，天子築宮於長安東郛，有以眷夫代邸之義。舊者中宮起樓，臨瞰於外，乃以花萼相輝為名，蓋所以敦友悌之義也。銀榜天題，金扉禦闕，俯盡一國，旁分萬里，崇崇乎實帝城之壯觀也。是時海內賓薦之士，鹹遊仙署，馳神累日，以待問於有司。有司盛稱茲樓，並命賦之。小子庸蔽，敢同頌美，辭曰：
惟唐六代，盛德被於幽遐。彌元都暨丹穴，掩扶海與流沙。莫不推福祚之攸永，極威靈之所加；敦本既同夫羲軒之日，睦親又比乎棠棣之花。裂土苴茅以表慶，錫珪分瑞以聯華；信可以受無窮之祉，而保乂我皇家者哉！乃命有司，濬池隍，繕城郭；將崇大壯之義，載考方中之作。繚垣牆周乎舊宮，設井榦而為新閣；既準既繩，以揆以度。望馳道而通禁林，走建章而抵長樂。攢畫栱以交映，列綺窗以相薄；金鋪搖，吹以玲瓏，珠綴含煙而錯落。飾以粉繪，塗之丹雘；飛梁回繞於虹光，藻井倒垂乎蓮萼。信神明之保護，亦列仙之憑托。於是乘輿乃登夫翠輦而建華旒，鉤陳警道兮環衛周。命期門使按蹕，將有事乎娛遊；六龍驤首以啟路，八駿騰光而夾輈。且肅肅以穆穆，幸夫花萼之樓。然後層軒四敞，聖情周顧；遙窺函穀之雲，近識昆池之樹。綠野初霽，分渭北之川原；青門洞開，覽山東之貢賦。亦以崇友悌之德，勸農桑之務；豈止唯臨鄠杜之郊，空指邯鄲之路而已哉！且壯麗難匹，光華匪一。馮禁掖以孤明，隱垂楊而半出；赫戶戶以宏敞，肅隱隱而靜謐。非匠氏之奇工，梓人之妙術，孰能至於是哉？歲如何其歲之首，花萼樓兮對仙酒，願比華封兮祝我聖君千萬壽。歲如何其歲始正，花萼樓兮開禦營，願同吉甫兮頌我聖君億載聲。蓋聖人去有欲，反無名；深宮皓素，高居穆清。觀群材之樂業，朝諸侯而響明。即知華夷欣慶，冠帶混並；均五氣之善，葉三光之精。嗟乎！時難再得，歲不我與；跡已混於沈滯，心未齊於出處。此小子之所以瞻梁棟以自非，仰雲霄而失序。
開元中歲，天子築宮於長安東郛，有以眷夫代邸之義。舊者中宮起樓，臨瞰於外，乃以花萼相輝為名，蓋所以敦友悌之義也。銀榜天題，金扉禦闕，俯盡一國，旁分萬里，崇崇乎實帝城之壯觀也。是時海內賓薦之士，鹹遊仙署，馳神累日，以待問於有司。有司盛稱茲樓，並命賦之。小子庸蔽，敢同頌美，辭曰：
惟唐六代，盛德被於幽遐。彌元都暨丹穴，掩扶海與流沙。莫不推福祚之攸永，極威靈之所加；敦本既同夫羲軒之日，睦親又比乎棠棣之花。裂土苴茅以表慶，錫珪分瑞以聯華；信可以受無窮之祉，而保乂我皇家者哉！乃命有司，濬池隍，繕城郭；將崇大壯之義，載考方中之作。繚垣牆周乎舊宮，設井榦而為新閣；既準既繩，以揆以度。望馳道而通禁林，走建章而抵長樂。攢畫栱以交映，列綺窗以相薄；金鋪搖，吹以玲瓏，珠綴含煙而錯落。飾以粉繪，塗之丹雘；飛梁回繞於虹光，藻井倒垂乎蓮萼。信神明之保護，亦列仙之憑托。於是乘輿乃登夫翠輦而建華旒，鉤陳警道兮環衛周。命期門使按蹕，將有事乎娛遊；六龍驤首以啟路，八駿騰光而夾輈。且肅肅以穆穆，幸夫花萼之樓。然後層軒四敞，聖情周顧；遙窺函穀之雲，近識昆池之樹。綠野初霽，分渭北之川原；青門洞開，覽山東之貢賦。亦以崇友悌之德，勸農桑之務；豈止唯臨鄠杜之郊，空指邯鄲之路而已哉！且壯麗難匹，光華匪一。馮禁掖以孤明，隱垂楊而半出；赫戶戶以宏敞，肅隱隱而靜謐。非匠氏之奇工，梓人之妙術，孰能至於是哉？歲如何其歲之首，花萼樓兮對仙酒，願比華封兮祝我聖君千萬壽。歲如何其歲始正，花萼樓兮開禦營，願同吉甫兮頌我聖君億載聲。蓋聖人去有欲，反無名；深宮皓素，高居穆清。觀群材之樂業，朝諸侯而響明。即知華夷欣慶，冠帶混並；均五氣之善，葉三光之精。嗟乎！時難再得，歲不我與；跡已混於沈滯，心未齊於出處。此小子之所以瞻梁棟以自非，仰雲霄而失序。
開元中歲，天子築宮於長安東郛，有以眷夫代邸之義。舊者中宮起樓，臨瞰於外，乃以花萼相輝為名，蓋所以敦友悌之義也。銀榜天題，金扉禦闕，俯盡一國，旁分萬里，崇崇乎實帝城之壯觀也。是時海內賓薦之士，鹹遊仙署，馳神累日，以待問於有司。有司盛稱茲樓，並命賦之。小子庸蔽，敢同頌美，辭曰：
惟唐六代，盛德被於幽遐。彌元都暨丹穴，掩扶海與流沙。莫不推福祚之攸永，極威靈之所加；敦本既同夫羲軒之日，睦親又比乎棠棣之花。裂土苴茅以表慶，錫珪分瑞以聯華；信可以受無窮之祉，而保乂我皇家者哉！乃命有司，濬池隍，繕城郭；將崇大壯之義，載考方中之作。繚垣牆周乎舊宮，設井榦而為新閣；既準既繩，以揆以度。望馳道而通禁林，走建章而抵長樂。攢畫栱以交映，列綺窗以相薄；金鋪搖，吹以玲瓏，珠綴含煙而錯落。飾以粉繪，塗之丹雘；飛梁回繞於虹光，藻井倒垂乎蓮萼。信神明之保護，亦列仙之憑托。於是乘輿乃登夫翠輦而建華旒，鉤陳警道兮環衛周。命期門使按蹕，將有事乎娛遊；六龍驤首以啟路，八駿騰光而夾輈。且肅肅以穆穆，幸夫花萼之樓。然後層軒四敞，聖情周顧；遙窺函穀之雲，近識昆池之樹。綠野初霽，分渭北之川原；青門洞開，覽山東之貢賦。亦以崇友悌之德，勸農桑之務；豈止唯臨鄠杜之郊，空指邯鄲之路而已哉！且壯麗難匹，光華匪一。馮禁掖以孤明，隱垂楊而半出；赫戶戶以宏敞，肅隱隱而靜謐。非匠氏之奇工，梓人之妙術，孰能至於是哉？歲如何其歲之首，花萼樓兮對仙酒，願比華封兮祝我聖君千萬壽。歲如何其歲始正，花萼樓兮開禦營，願同吉甫兮頌我聖君億載聲。蓋聖人去有欲，反無名；深宮皓素，高居穆清。觀群材之樂業，朝諸侯而響明。即知華夷欣慶，冠帶混並；均五氣之善，葉三光之精。嗟乎！時難再得，歲不我與；跡已混於沈滯，心未齊於出處。此小子之所以瞻梁棟以自非，仰雲霄而失序。
係，開元時第進士，調校書郎，曆涇縣尉，遷尚書員外郎。
得甲為列侯，以名田縣道，所由以違新制，合沒官。訴雲雖已受封，實未之國，不伏，仰處分。
五等疏封，三壤鹹則，其於疆裏，各有區分。甲忝居列侯，且未之國。威儀有翼，雖委質於清朝；日月其除，終望歲於嘉穀。爰在艽野，是用占田，將植油油之苗，冀獲芃芃之稼。未侵侯甸之服，且近蠻夷之郊，於典章而莫違，取縣道而何害？所由未詳漢制，恐奪齊人，將欲入官，無寧非法。
稽夫王者禦極，上法璿衡；分五方以辨位，察四時以作程。節既雲徂，躬履端而禦極；氣之將始，必出郊以親迎。然後人心不惑，君德用明。是時火官威寢，金精氣浮；有司來秦，詰旦迎秋。皇帝乃齋心以待曉，禦袞龍以垂旒。俄而金闕戒辰，司魚鑰以撒煉；玉漏將曉，直雞人以獻籌。乘輿乃駕，赫奕皇州。天仗倏以雲合，風旗閃而星流；馳六飛以啟道，騰八駿以夾輈。祝三辰與七宿，儼公卿與諸侯；在位則其帝少皞，配坐則其神蓐收。我皇乃順時候，育黔黎；佩白綬，執白圭。盛德在金，就金方以蕆事；西成有望，出國門以麵西。豈比夫簫鼓徒樂於汾水，玉帛空朝於會稽？誡晨既睪，酒縮靈茅；笙鏞謁廟，梁稻充庖。日轉天旋，既將歸於北極；雲行雨霈，匪空自於西郊。是月也，天地始肅，秋冬將布；勞我農夫，張我王度。疑獄在斷，命司寇而按囚徒；遠方來賓，發天兵而開武庫。然後人畏威而自正，俗知禁而刑措。休祥畢至，則河湧靈圖；慶賜遂行，乃山呼聖祚。於赫哉！國容既備，時令將徂；樂萬姓以雍熙，總百川而奔注。餘亦願於賓王，效武賁而作賦。
譚，開元時判入高第，調赤縣尉，除侍御史，遷司勳員外郎，曆左司郎中。
天地設位，聖人成能，任良列官，以同而異。故周分六職，懸教理之文；禮辨九儀，正邦國之典。惟甲位荒王爵，寵受公車，賜則當五命之差，等威陳七就之數。既圖龍鵠之象，亦分金玉之飾。大赤以朝，關諸異姓之伍；太白爰即，崇乎四位之封。彼已之詞，誠組總之未備；有司之令，意彝倫之是疑。國容此欺，爾瞻何在？子有車馬，不馳不驅；禮尚威儀，不軌不物。寘以典憲，允乎清明，當是負霜之凶，非為遇雨之吉。
