儒惟教先，學乃德本。苟立誠以脩業，終養中而果行。故道存斯貴，方類是歸，無愆自遠之會，庶廣克成之業。雖門人請益，既有孚於鼎新；而邑裏無儀，卻興言於獄訟。沈吟漢牘，反覆周典，黨而成眾，義非止於嚴科；問以辯之，理何妨於聚學。況杜門不出，事非幹進，敦魯服之元風，指楚郊之遠避。講習典禮，翱翔墳索，足以激揚時俗，光闡儒門。諒旌賁之可知，豈訟聲之所及？舍而勿問，深合國章。
卜氏為禦馬，驚師徒小卻，監軍糾為無勇，卜氏遂死之。或誄其功，監軍請寘乎理，誄者執雲非罪。
赤羽相向，魯載乘邱之役；紅塵交飛，國驂賁父之禦。事匹蒙馬，力均投牛，變非銜橛，驚為流矢。殊卻克之不止，因潰齊軍；成魯師之小卻，便亡卜氏。汗朱輪豈敢言病，驗白肉乃知非罪，逝者既往，吾誰與歸？死而可哀，士始有誄，此焉寘理，孰曰監軍？雖欲必也正名，是故惡夫佞者。
陳乙襲爵，佯狂以讓弟。甲嗣爵後方入仕。鄰人告甲非嫡子，不合襲。
封襲大典，存乎嫡嗣；公侯榮胄，貽厥後昆。陳乙以代先崇班，天賜重爵，嗣業相繼，家聲遠傳。不好榮身，克遵於謙讓；欲求封弟，乃致於佯狂。祖業斯廣，友於多稱，法雖有乖恒典，事則不爽人情。昔元成見承，非妨入仕；今陳甲為襲，難可寘刑。
乙仕登三命，舉以特牲，禮以少牢。人告其僭，加於舉禮也。
聖人成能，設位待士；君子脩業，考行入官。等威有倫，名器不假，。乙爵登寵命，位列周行；舉善有存乎禮物，敬享無虧於豐殺。既感霜露，不忘豺獺。是以用禴，於焉展牲？信以大夫之禮，能行孝子之誌。緣祀而加，誠不違於舊典；或人妄告，固未適於時宜。雖二簋之可享，豈少牢之為僭。此其禮歟？固無尤矣。
得清白二渠，交口不著鬥堰。府司科高陵令罪。雲是二月一日以前。
三輔名區，千里奧壤，決渠為雨，荷鍤成雲。衣食之源，見資於畎畝；桑麻之利，實賴於溝渠。故隱於金椎，沉之石楗，用防飄梗，爰備蟄流。縣令職在字人，化兼馴翟，用遵常式，或未成規。良以秋潦未收，且疑於瓠子；春流詎泛，未慮於桃花。修葺既非後時，府科何其速耳？請從按記，愚謂合宜。
勸農使稱萊田舊不應稅，州縣令有徽納為例。各自不同，或據畝數均收，或隨上下加減，百姓紛訴。使司科均收以不應為從重，科加減以非法均賦斂。州訴恐年饑無以給貸，且使司法例不平，不伏處斷。
讚王理，制國用；稽諸縣籍，抑有彝典。故命敷土，聿興五員之規；用師頒田，式均三易之賦。曆選列辟，率由舊章。國家大責四瀛，咸則三壤。穀出不過籍，所以豐財；萊田不致徵，實惟饒衍。麟書是紀，象魏攸懸。浹日使觀，先庚以令。何彼谘嶽，猶大禁之因循？孰謂法雷，亦小東而杼軸？既徵求之無藝，翻給貸之是憂。皮之不存，毛將焉傅？百姓不足，九式何施？外台則驅雞善嚴，使司則害馬巳去。雅符中典，無勞簿言。
潤下斯弊，漂流是虛，欲崇堙塞，必藉堤防。津吏以下方致災，冀應除毀；水工以長堤作務，不可依憑。競有兩端，事難雙允。請辟千里，無虧五詞。則拯溺不待於規行，聞諸往說；而塞川頗類於防口，得自今辰。方見《河渠》之書，自嫻標準；《溝洫》之志，以會規模。左毀則右傷，右毀則左弊；左右俱毀，便沈下方。津吏之言雖陳，水工之志難對。既不合毀，咸宜告知。
沃土塉土，厥有區分；一易再易，非無異制。實資均政，以利耕者。甲有司也，政實存焉。因資地利之殊，計若農家之請。庶以通其勞逸，齊厥等差。實謂更耕，克精受授。孰雲過數？且曰守經。古有明征，今寧有罰。
宗周布政，漢家舊法。藏冰於陸，自古有之；頒冰於朝，方今靡替。倚那厥職，乃丁是掌。西攀鹹鎬，寄甘泉之北宮；東邑鞏洛，入邙山之陰洞。履霜知堅，和翠微而一色；積雪偕凍，岌棱層而流寒。當忝司存，合閑主守，苟違命士，得無常刑。若惟陳跡，良亦異聞。且太歲換韶，盛德在木。上從天子，下際群公。大給千官，備霑累命。青熒片片，光研金鏡之空；瓶盎峨峨，姿凜玉壺之態。蓋將以蕩清暑，辟炎毒。水晶簾內，飛燕嬌歌而對山；虎魄盤中，省署永吟而陶酒。時或稽緩，人必其憂。況士不頒冰，闕也；春不修鑒，怠也；秋仍輒刷，非也。三者備矣，夫何言哉？眷言伊丁，請用常典。
乾坤設象，帝出乎震。文經邦而遐邇安，武禦寇而上下順。厥二道之可久，同五材而皆進。故軒轅出涿鹿之戰，顓頊列共公之陣。足以克定禍亂，天祿永終，雖八荒有截，而七德是崇。若乃元冥用事，律變冬中，胡地馬肥，寧控弦而習戰；漢家農隙，且講事而威戎。於是簡車徒，命將帥，崇文物，設武備。旌旗裔裔而風飛，士馬囂囂而雲萃，竟澤彌穀，殷天動地。銜枚無聲，擊鼓作氣，雕弓月滿，寶刀霜利；申前驅，誅後至，為三表而有節，曆千古而不墜者也。爾其兵勢崩騰，軍容翕習，元甲鱗布，長戈嶽立。虞人萊野，群吏作旗，事著六職，禮分四時。可以順少長，匡邦國；匪盤匪遊，有典有則。是時也，長楊草落，鄠杜霜明，既不虞而作式，亦因狩而治兵。大田獲之以三品，和門樹之以兩旌。抱木之猿，見矯矢而遙泣；傷弦之雁，聞虛弓而已驚。且夫設席張幕，蒙盾負羽，獸之大小，既公私而殊獲；野之險易，亦人車而各主。豈即鹿而無虞，誠獻禽而後取，此非以田獵縱天下之極觀，亦因之簡眾而習武。
古之王者出師，有征無戰，然則兵革之事，聖人是興，蓋所以威不軌而昭文德也。帝乃欽若堯禹，承天運行，鮮卑在圖，夜郎無外，而旄頭賊鬼，忘道弄邊，河侵海寒，障路幽朔。皇赫斯怒，親師用征，搖星纛神，召募雄合，白羽森月，朱旗爛空，俾夫翕東海之焱波，掃北荒之沙雪。國用長策，人忘暫勞，聊勝詠歌，取思而賦。賦曰：
莫高匪天兮，生我聖人；聰明運用兮，不測惟神。恩澤洪融，覆幬彌淳，噴窮陸，霈無垠，珍怪煙委而波屬，蠻夷鳥狎而蟲馴。粵若鬼方兮，玁狁孔狡；固陰沍寒兮，陵我河津。於是按玉劍而憑怒，耀金戈而雷震，祃蚩尤，誓勾陳，會白帝，騎蒼鱗。天動地應，羅羽衛而煌煌；風咆雷鬥，作笳鼓之殷殷。別有哮悍之旅，毅勇之賓，爰自幽並而投召，走巴楚而來臻。鐵馬金甲，虹旌電輪，鳴弦者飛雁由其殞越，揮戈者白日所以逡巡。國體兵勢，殊容其身，既出師於鄠杜，亦獵虜於新秦。野氣蒼茫而助殺，軍聲慷慨以含仁，奮威則鯨鯢忉釁，流詠則梟獍懷親。大荒搖落，知單於之魄死；層冰泮渙，感天子之情春。昆彙雜種，於何不臣？寧直跨胡而北省，亦當撫柔於叢榛。海岱攸類，匪兵是遵，固將曆三五而高視，豈與夫費百萬於同勤。
從龍者雲，召風者虎，物之相應，時哉則侶。傅岩舍築，渭浦收綸，命或時偶，時維道親。時既行焉，西漢之臣附鳳；時之否也，東魯之父傷麟。時可以謀身，時可以達命，季子變說，宣尼曆聘。平津列侯，長卿國命，時廢時通，知之則慶。元穹埏埴，時運收成，日月貞輝，時合晦明。大火流兮，歲律雲暮；春花歇兮，寒露將生。感天時之興替，矧人事之窮亨，時乏良工，龍泉掩彩；時逢伯樂，驥阪長鳴。借如紅樹呈色，玉顏含粲，貴當時而則榮，恥後時而貽歎。古之君子，謀於終始，薦之惟賢，士或知已。刺途者棘，垂陰者李，其道可存將來之士。遷喬者鶯，待時而鳴，芬庭者蘭，候時而榮。《易》曰：「時止則止，時行則行。」自古而觀，惟時之大，豈獨夫今日之情者也？
粵若受天明命，配天啟聖，其作則也，必敬敷五教，齊七政，節春夏秋冬之候，順金木水火土之性。變通無失，表正度以為平；雩祀有常，示帝圖之斯盛。始或星分於木，鬥建於寅，配其宮於甲乙，麵其地於庚辛。莫不合乎序，應乎人，念群生而悉遂，彰盛德以維新，則是柄也。非父非子，而天下親，暨夫候應乎離，音諧於徵，列其位於丙午，制其方於壬子，莫不循厥功，究厥旨。導貞悔之所由，體長嬴之所以，則是柄也。非堯非舜，而天下理，至乃金精儲其氣，白帝蒞其事，有湛露兮斯降，涼風兮斯至。是則仰察於天，俯觀於地，司肅殺而不忒，憫凋落而無遺，抑是柄也。五帝惟六，三皇複四，又若元律騰輝。伊水德兮膺是期，有積雪兮自爾，有堅冰兮自茲。是則上窮於象，下順於時，念衣褐之未濟，表歲寒之不欺，抑是柄也。兩漢非遠，二周可追，況複正已無替，虛心罔差，隨土圭而暗測，同灰管以潛知。執陰陽代謝之功，鹹歸不宰；用日月推遷之候，盡合無為。由是暉映化權，鏘洋德柄，契皇明於玉燭，流睿覽於金鏡。士有隨計上京，觀光末路，欣有準於時政，賀無疆於聖祚。故尋繹於《禮》經，因抽毫而是賦。
天下之美風猷，崇五日，重千秋，歡心達於四海，聖澤均於九州。是日也，天子以載誕昔辰，同漢武猗蘭之殿，登高撫政，則聖文花萼之樓。皇帝乃禦龍袞，拱洪休，申景命於萬方宇縣，賜明鏡於百辟公侯。偉其爛矣生光，炯爾明發，色洞秋水，精涵夜月。均曲池之引照，或淺或深；比太陽之圓明，不盈不闕。谘爾千品，勖爾萬官，欽哉明主之錫，訓爾為臣之難。手平者必正，體靜者必安，水清則鑒澈，表正則影端。居燥濕而不變，是之謂可久；無小大而虛受，是之謂內寬。可以勵心者堅白，可以接翼者鵷鸞，擬茲鏡之在匣，則何憂乎考槃。於是群公卿士，警扈仙蹕，寵齎自天，恩深此日。執明鏡者無所私其照，對明鏡者無所隱其質，並陳力以效能，各呈才而獻術。莫不再拜稽首，奉承天子之休，備有德於鹹一。
儒有討混元，搜綿祀，既覿寒暑之終，亦測興伏之始。覘風驚於一葉，委時換乎千里，寒之厥狀，自茲而起。若夫大火宿藏青霜晨烈，則蜀井煙閉，漲海氛滅。長河天浹，綴珠崖而生冰；幽朔地窮，蒙飛沙而雨雪。乃知蘇武增感，李陵愁絕，聽胡笳以攪思，儷漢庭之仳別。及幽林風掃，時物霜殘，柔條危勁，奧室淒寒。有美人兮心恍惚，情怵悼而難安，陰凝柳塞，怨龍庭之路隔；月透羅幌，憐鴛衾之夜單。屣銀階之悄悄，雪珠淚之珊珊，縫筐笥之紈素，寄戎幕之艱難。別有陸沈之子，廁跡荒藪，器宏偉而可觀，命屯剝而不偶。當其時也，趨炎俯僂，佩瞰噓吸，無詩人卒歲之衣，雨泉客將離之泣。豈祁寒而致憾，亦遭時而不息，終乖挾纊之暄，更悲綈袍之及。層冰咽溜，宋生則綴悵而相望；皓雪盈門，袁子則茹悲而於悒。雖居榮而可貴，亦憂道而不入，於時倚歎窮律，佇目遐垌。伊鮮物之皆悴，獨霜鬆之常青，縱寒苦之飄激，淬堅明而自寧。汩吾情之浩蕩，願冥誌於紫靈。
太虛運化，勞息有期，聖人制禮，哀樂殊節。甲以詩稱伐木，義切斷金，追管鮑之平生，欣然相得；鄙張陳之棄置，莞爾無取。臨川興歎，逝者如斯，怨天地之不仁，撫琴書之空在。昔之莫逆，把黃菊而思來；今也則亡，乘素車而慟哭。哭於門外，禮亦宜之，責以相輕，誰執其咎？且孔父將聖，昭著格言，有弟何知，胡然昧議。龍頭不見，已喪朋從，鳳字未題，遽招伊戚。非理輒毆，宜啟刑書，請驗所傷，用申明罰。
石門海口，厥土惟南。爰有寒泉，注涯之潭。洶溢得窟，既潔且甘。古來其傳，飲之則貪。或曰不然，人心自欲。銅山恒有，意亦未足。矧來茲土，舶車相屬。利汨其心，貨盲其目。在昔賢守，惟孟與吳。雖飲此泉，捐金還珠。由是言之，自有貪夫。匪以泉故，其心則渝。嚐讀舊史，錢神銅臭。漢晉昏濁，多門取授。上下相蒙，靡恤靡救。由物而已，豈泉之構？皇唐啟聖，開元禦曆。黜陟幽明，官人慎擇。道風淳儉，吏業清白。於戲爾泉，其名可易。器滿必覆，撲滿不完。不貪為寶，子罕詞殫。潤屋潤身，禍福之端。勒銘貪泉，作誡庶官。
古之王者出師，有征無戰，然則兵革之事，聖人是興，蓋所以威不軌而昭文德也。帝乃欽若堯禹，承天運行，鮮卑在圖，夜郎無外，而旄頭賊鬼，忘道弄邊，河侵海寒，障路幽朔。皇赫斯怒，親師用征，搖星纛神，召募雄合，白羽森月，朱旗爛空，俾夫翕東海之焱波，掃北荒之沙雪。國用長策，人忘暫勞，聊勝詠歌，取思而賦。賦曰：
莫高匪天兮，生我聖人；聰明運用兮，不測惟神。恩澤洪融，覆幬彌淳，噴窮陸，霈無垠，珍怪煙委而波屬，蠻夷鳥狎而蟲馴。粵若鬼方兮，玁狁孔狡；固陰沍寒兮，陵我河津。於是按玉劍而憑怒，耀金戈而雷震，祃蚩尤，誓勾陳，會白帝，騎蒼鱗。天動地應，羅羽衛而煌煌；風咆雷鬥，作笳鼓之殷殷。別有哮悍之旅，毅勇之賓，爰自幽並而投召，走巴楚而來臻。鐵馬金甲，虹旌電輪，鳴弦者飛雁由其殞越，揮戈者白日所以逡巡。國體兵勢，殊容其身，既出師於鄠杜，亦獵虜於新秦。野氣蒼茫而助殺，軍聲慷慨以含仁，奮威則鯨鯢忉釁，流詠則梟獍懷親。大荒搖落，知單於之魄死；層冰泮渙，感天子之情春。昆彙雜種，於何不臣？寧直跨胡而北省，亦當撫柔於叢榛。海岱攸類，匪兵是遵，固將曆三五而高視，豈與夫費百萬於同勤。
三才既分，六宗爰設。或因地事地，或因天事天。明堂尊嚴配之儀，清廟崇禘祫之典。國之盛禮，其何以先？神之至誠，罔或不降。於是陳以簠簋，薦之犧牲；瑟奏空桑，管吹孤竹。甲言參大享，監彼有司，獻灌無虧，福祐攸洽。貴骨以頒於高品，賤體仍霑於庶僚。他日鯉趨，且聞歸胙；今朝神惠，更用祭先。錫類之美則多，黷禮之嫌宜避。
臣聞堯以欽明文思，察洪水而其谘；湯以布昭聖武，綿鑠石而不雨。彼穹蒼之災沴，豈睿君與聖主，我明德之馨香，終時康而俗阜。大唐以率俾蠻夏，莫非王土；主上以光宅君臨，粵若稽古。以淑德崇化，為乾作輔其廣運也，包二儀以覆載；其亭育也，想群生之父母。聖謨洋洋，嘉言孔彰，惟精惟一，無怠無荒。百姓有過，引之歸已，一物失所，納之於隍。夫人之所重者食也，政之所先者農也，近歲以冬雪不盈，春雲少澤，綠疇合瘁，朱夏將革，無西畢之{滂}{沱}，有南威之赫奕。我藝闕秀，甫田虛辟，湘燕垂翼而不飛，應龍矯首而何益？爾乃邦人大恐，皇念勤眷，思轉災以為祥，宜樹美而除譴。移正寢，徹豐膳，釋幽冤，索遺彥。達聰明目，廣視聽於四方；恤獄緩刑，開綱羅於三麵。誡絕崇藏援，袞路清，太階平，君臣鹹一，邦家輯寧。天方悔咎淪孽，垂休降靈，布族而靄Ъ，電驚空而煌熒，殷雷震而闐闐，飛雨零而冥冥。夫其森沈散漫，颯灑淩亂，瀝液汪洋，周流津漢。濯上林之靃靡，漲昆明之瀾汗，驟繁響於闕庭，浮清風於樓觀。元澤優而霽止，光炳兮澄渙，奔餘潦於回塘，掛晴虹於霄漢。阡陌條暢而增綺，黍稷芬榮而若換，野老熙熙，農人相持。嘉廩儲之望歲，喜甘霈之流滋，鼓腹擊壤，賡歌稱詩。詩曰，有渰淒淒，興雨祁祁，雨我公田，遂及我私。皇上容有穆，神心載怡，群卿大夫，濟濟纓緌。拜手稽首，足之蹈之，賀農祥於介福，答聖造於休期。有諫議大夫沈瑱，因進而稱曰：臣聞昔者飛雉升鼎，用隊殷宗之德，熒惑守心，旋移宋景之慝。禾苗盡起，孺子感動於周公；桑穀並生，太戊獲相於伊陟。夫君人者，修已以敬，乾乾日昃，奉堯舜以為心，崇禮讓而為則，放黜回佞，敷求讜直。使人以時，用邱明之昏定；異物不貴，誡老氏之難得。哀賑惸嫠，勉敦稼穡、自然災伏，至誠感於天地；及當而行，湛恩浹於寰瀛。珍絡繹，瑞縱橫，海氣蒙晏，河光吐榮。甘露凝醴泉湧，麒麟遊而鳳凰嗚，煙雲蕭索而紛鬱，日月光華而淑清。我後慎終如始，用晦為明，為而不有，衝而不盈，向之能事，動植由庚。
乾知大始，變化惟眾。白日貞輝，以著乎運行；素月虧盈，以紀乎孟仲。陰既往而陽受，暑既驟而寒送；景長而土圭可測，氣肅而玉律潛中。若乃搖落既謝，戚戚無悰；霜雪凝淩以戒節，天地閉塞而成冬。羲和在茲，敬授人時，周之正則建子為首，冬之夜則問如何其？北斗闌干，乘招搖而直子；元堂在座，列群後以聽辭。冬之日可愛，聞乎魯史；一之日觱發，著乎豳詩。其神元冥，厥德在水；其器閎奄，事官有司。植元珪以絓櫝，乘元略以載旗。順物以終，乃安其性；因宜制節，用必克正。使夫有為而天下禦正，無事而天下分定。先王以之狩田，孝子以之溫凊；萬人以之休息，群辟以之殷聘。一以明國家之盛，再以誦昭事之令。夫惟敗度起功，逆時興務；重其徭役，急彼征賦。動眾不隨其物宜，馭人不以其寬裕。災異必降，甲已之氣乘；癘疾必行，哭泣之哀聚。則知邦國興否，噫時令之可懼。
丁適他邑，伍謂其叛，追之。遽出旌節以徇。伍訴諸邑吏，將內之圜土。曰：來有授也。
前王列土，各有疆場。司徒典邦，敷陳禮教。苟違近以適遠，必谘官以辨族。彼其之子，是何人斯？罔協厥居，越在他邑。動而有悔，速訟所以成愆；行而有由，鄰人於何告攝？離其鄉居，彝倫或紊；逞其旌節，有授而來。信既由衷，何往不濟，伍實妄訴，宜其詬諸？
越度關，府欲科罪，稱告急切，不暇請公文。
恭惟我王，設險以守。是立關禁，防諸末遊。彼何人斯，幹國之紀？異驅傳之高節，非買符之遠人。去必乘星，學難鳴而夜度；行惟渴日，談馬邑而朝迷。此則匿奸於心，詐偽難恕。徒急切以文過，豈刑章之可逃？速歸爾尤，無惑朝憲。
得清白二渠，交口不著鬥堰。府司科高陵令罪。雲是二月一日以前。
三輔名區，千里奧壤，決渠為雨，荷鍤成雲。衣食之源，見資於畎畝；桑麻之利，實賴於溝渠。故隱於金椎，沉之石楗，用防飄梗，爰備蟄流。縣令職在字人，化兼馴翟，用遵常式，或未成規。良以秋潦未收，且疑於瓠子；春流詎泛，未慮於桃花。修葺既非後時，府科何其速耳？請從按記，愚謂合宜。
元日會序賓，光祿以大斗酌醴祈黃耇。比部以無令式勾徵。訴稱以引以翼古之道也。
元正告朔，品物惟慶，萬國朝宗，九賓式序。尊儒尚齒，以申其宴慰；養老乞言，以成其福祿。威儀秩秩，弁舞傞傞，等申公之置醴，同齊侯之拜爵。大斗以將其厚意，加籩以寵其元老，既醉既飽，以引以翼，引大雅之謙和，致太平之樂事。光祿乃遵乎古道，未蹈深愆；比部則格以金科，言從勾納。法其畫一，理在徵收，刑貴惟輕，不宜加罪。
甲薦賢能，三詣公車試，皆高第，表請錫彤弓矢。廷尉致詰，詞云適有功。
唐堯稽古，時謂能官，周文小心，號稱多士。雲龍感召，鸞鷺充庭，蒲璧交衢，弓車薦委。薦異能之士，採非常之德，游太學而橫經，詣公府而高第。驥足千里，同主父之三擢；桂林一枝，恥公孫之十上。爰求九錫之命，以旌三適之功，惟甲書生可貴，能移太守之尊；小吏雖卑，猶奪宰君之望。在道雖云可重，傷倨無宜置刑，理在優賢，不勞加黜。
河南諸州申：無夫修理堤堰，請與之平價，仍免外徭。省司以為與平價則官無所供，免外徭則公事廢闕，不之許。州訴人實阻饑，恐不及冬成，至春複桃花水為害。
邦寧本固，《書》稱經理之方；慮始樂成，《易》著變通之義。且河分南北，境控青徐，壤雜下田，土為上賦。薦逢堯水，乍闕殷儲，感發於中，思索其極。順時令，庀工徒，版築爰興，堤防互設。崛然特起，同斷岸之孤標；的爾殊形，狀屯田之錯峙。期於永逸，汔用小康，望免外徭，式酬平價。州將當撫循之寄，顧瞻黔黎；省司膺出納之權，愛存府庫。俱為奉國，鹹是循公，探源若混其淄澠，究理頗別於涇謂。何則？雖言營造，本資其井田，徒謂繕修，未起於桑梓。力常有限，徭或可蠲，役靡逾時，價無宜給。是則上省勞費，人忘阻饑，無闕於農，不愆於素。縱使隄疏瓠子，不複興歌，浪起桃花，誰能為害？
有五品祭寢不祭廟，饌用索牛。禦史劾：於寢則以陋，於饌則以泰。訴雲禮令無違。
命分九等，以庸制爵，禮有五經，莫重於祭。先王所以致理，孝子為能饗親。乃如之人，茲率厥典，敬無忘於如在，道有孚於不默。黍稷惟馨，籩豆有楚，哀樂相半，必睹僾然之容；軒裳已登，非複傷哉之歎。且禮或豐殺，法從沿革，無廟於寢，在今令而則然。求牲而饌，徵古訓而奚失，嗟夫禦史所劾，恐傷曾孫是宜。
甲乙二人，所受學師亡，皆吊服加麻。甲出有所之，則絰；乙居則絰，出則否。縣司科甲乙不合為師制服。並不伏。
理範通明，國圖惟遠，班和正本，式古崇風。訓學興文，當今是教，甲乙同志，偃化從師。春誦夏弦，自得西河之美；摳衣函丈，無非北海之遊。道葉雩壇，聲高闕里，鴻都盛業，方列義於儒堂；電隙流年，奄生悲於泉戶。兩楹之夢，豈回景於西山；二豎之災，竟遊魂於北斗。壞木之悲，師也何追，頹山之哀，吾將安仰。因情定禮，自可處於心喪；吊服加麻，實無虧於聖政。甲出而絰，是依古也；乙居則否，奚所咎焉？既不異於門人，信無徵於魯禮，欲加之罪，其有辭乎？
乙父在喪，母立凶門。或告一家不合二門。乙訴云：虞而無主，以重當輕。
仁焉而終，智焉而死，九原淒愴，寧聞可作之期；千日荒涼，徒結有涯之恨。乙以悲深厚地，痛結終天，充窮於溢米之晨，荼毒於寢苫之日。青烏襲吉，已托萬家之地；白鶴飛來，俄聞再奠之禮。所以表斯廬位，設彼銘旌，佇馴獸之見遊，希祥禽之或至。言申陟屺之戀，再寫循陔之悲既結歎於生靈，實無慚於死孝。或人言告，未可依憑哀敬之心，理在矜察，審慎之典，必藉平反。淫濫儻行，手足無措，既非月之無失，何如霜之可繩。
三品喪事，夷槃不供。司儀云：時所不要。
生榮死哀，士有恒禮。吊喪歸賵，國著成規。三品云亡，九泉方。窀穸有事，未展懸棺之儀；含禭所陳，遂闕夷槃之典，至若夏德方暑，自可歸冰；冬陰沍寒，何煩設器。待窮獻羔之禮，方議鷞鳩之刑。
乙父在喪，母立凶門。或告一家不合二門。乙訴云：虞而無主，以重當輕。
仁焉而終，智焉而死，九原淒愴，寧聞可作之期；千日荒涼，徒結有涯之恨。乙以悲深厚地，痛結終天，充窮於溢米之晨，荼毒於寢苫之日。青烏襲吉，已托萬家之地；白鶴飛來，俄聞再奠之禮。所以表斯廬位，設彼銘旌，佇馴獸之見遊，希祥禽之或至。言申陟屺之戀，再寫循陔之悲既結歎於生靈，實無慚於死孝。或人言告，未可依憑哀敬之心，理在矜察，審慎之典，必藉平反。淫濫儻行，手足無措，既非月之無失，何如霜之可繩。
乙父在喪，母立凶門。或告一家不合二門。乙訴云：虞而無主，以重當輕。
仁焉而終，智焉而死，九原淒愴，寧聞可作之期；千日荒涼，徒結有涯之恨。乙以悲深厚地，痛結終天，充窮於溢米之晨，荼毒於寢苫之日。青烏襲吉，已托萬家之地；白鶴飛來，俄聞再奠之禮。所以表斯廬位，設彼銘旌，佇馴獸之見遊，希祥禽之或至。言申陟屺之戀，再寫循陔之悲既結歎於生靈，實無慚於死孝。或人言告，未可依憑哀敬之心，理在矜察，審慎之典，必藉平反。淫濫儻行，手足無措，既非月之無失，何如霜之可繩。
