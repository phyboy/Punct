山壤獻靈，融結推功。穹隆雲梁，飛雲架空。懸流下激，絕岸旁通。煙華溟濛，矯矯翔龍。旭日曈，蜿蜿騰虹。願接天孫，以助登封。
歸心者在乎信，崇教者貴乎敬，離情者在乎施。故勇施則有慈，能敬則知讓，敦信則晤道。大聖之善誘也如彼，群生之惠明也若此，勤而行之則近矣。何遠乎哉？天官曹乩徵群材，選任庶職，❥❥❥❥❥❥❥❥❥❥也求而聚之，謂之會府。銓以審其能，曹以覈其實，而後❥❥實難其任。所以置卅人，皆時秀幹理者得之，至於人吏殷湊，考課繁積，則分掌而決之矣。有濮陽摯宗、太原王彥昇、廣平宋希朝、扶風馬❥❥❥❥❥倩、天水尹謙光等，意珠獨照，心鏡常明，人貴其舊，德順於下。發自我，清淨之智也；與同人，朗徹之性也。善起真念，福生願力，相率以道，相應以義。將以為善之於人也勸，石之為物也堅，善可常住，石可不壞。❥❥❥❥❥❥❥❥❥❥琢以成之，建幢題經，依教護法，於交露精舍，為七寶❥❥❥每煙爐焚香，沃罐澡水，果因心舉，誠以感通，所以明空神持告天地，有請以大威力宏誓願，茲乃❥之像教，導之浮生也。眾君子義以相❥❥❥❥❥❥❥❥❥❥府醴泉縣丞尹公，才學特舉，聲明早著，作頌以美之。
昭昭象教，縣大千兮；藹藹吉人，悟勝綠兮。存質睹相，周無❥兮；即色知空，❥❥❥兮。惟彼天官，是司衡鏡。❥❥❥❥❥❥❥❥❥❥正❥❥❥❥❥❥無競，發彼清信，歸於善性，梵音留秘，重譯題經。福惠生死，罪除幽冥，寶台初揭，鎮地以寧。仰止遷善，施於有形，莫

大唐天寶十五載歲次丙申，正月乙卯，朔十八日壬申，半江砥石出見於外表，時和而年豐也。君聖而龍鳳祥形，臣忠而庶物昭著，雖圖記不載，而跡遠相傳。太守清河張公，自承下車，宣布皇化，邦俗一變，江月雙明。自置州郡以來，未之有也，有茲樂事，敢事記云。
龍集協洽月❥於皋朔己亥日辛酉，君奄然卒於西京太平裏之第，春秋廿八，惜也。人到於今悲之，草木衰，日月逝，睹天地之蕭瑟，感幽冥之慘戚。欲見之不可得，將舍之不可得，爰起茲塔，因誌於行，是謂百二之論也。君諱良佐，字堯臣，河東聞喜人。蓋上古軒皇之華裔，經國諸侯之令緒，具在諸譜，吾將略焉。會祖待聘，皇右千牛通事舍人。祖麟，朝散大夫皇北都司法。父諤，朝散大夫行右監門衛長史。並疑謀必割，亂政斯理，覆車之後，當革前弊。文翰以飾之，道術以華之，賢良代有，秀異間出，誕我君子，克彰前聞。君即長史之次子也，才逾捧雉之年，已有食牛之氣；始過龍女之歲，早懷成佛之因。乃乘軒靜邊，為國侵地，胡寇載殄皇恩是班，以功授官勳焉。由是日崇法門，專精釋誥，行深般若，而種善根。五陰皆空，六塵不梁，無上之士，君其謂乎？不然者，何以子時右脅而沒，月維徂暑，日在東井，寒泉沸，歲木乾，君小斂在床，自蓂生而盡。三旬乃出膚，不改常；百日開空，色不渝舊。信有金剛之堅，豈無我淨之理，由前劫之未睹，塈❥代之一聞者也。昆良道，季良史，痛三武之喪偉節，哀五常之凋白眉。敬崇法因，乃遵所請，以來年閏二月十四日，建塔於終南山施陀林善知識之次，其寶天寶二祀也。銘曰：

忻，天寶十二年官通直郎、右武衛騎曹參軍。
君諱元尚，字元尚，彭城人也。出自軒皇之後，繼乎光武之允，長源遠派，❥裔於公焉。祖高道不仕，父居心物外，混跡人間，絕粒歸真，澄神息念。公稟靈❥得風雲之氣，感嶽瀆之精，茂歲有奇，與同年而特異；弱冠從仕，於❥衛而超功。簡在帝心，於斯為美，解褐拜掖廷監作大食市馬使。燕王市於駿骨，伯樂顧之龍馬，遂使三軍迎送，萬里循環，榮寵是加，超公內寺伯也。複為骨利幹市馬，崎嶇百國，來往三春，追風躍而奔騰，逐日回而來獻，遂加公謁者監。奚首領屈突於，侵擾候亭，攪亂軍旅，公密奉綸誥，勒兵討之，則知聖澤推賢，軍容得士。公有坐帷之策，克日摧鋒，立討之謀，應時瓦解，特拜內侍，答公之德也。北庭使劉渙，躬行悖逆，委公斬之。又瀚海監臨，宣慰四鎮，兵士畏愛，將帥威懾。無何，遷雲麾將軍左監門衛將軍攝省事，寵恩極也。仍知武德中尚五作坊使，國家寄重，珍玩不輕，妙眩工輸，巧從班氏。能為悅豫，幹得公心，出入肅清，內外皆美。向一十五載，考績逾深，何必上標下❥能無有❥況招冤謗，徒有鑠詞。聖上委公清慎，特令無事，雖去官祿，而不離家，得預懸車，於茲足矣。未錫樓船之號，俄聞梁木之歌，惟公以天寶十二載八月十一日，遘疾薨於金城裏這私第，春秋六十有八。皇情悲悼，朝野增傷，以天寶十三載十有一月二十九日，窆於龍原府夫人舊塋合祔，禮也。勢搞長原，氣連秦岫，崗巒叢倚，宮闕崢嶸。嗣子守義，常選蘇期內給事上柱國；守誌，宮教博士，並泣血茹荼，哀纏觸類，氣添哽咽，痛感號咷，哀笳斷絕於長空，楚挽喧闐於廣陌。克誠克信，有度有章，有展飾終，記之金石。銘曰：
帝軒之允，光武傳家，盈門金紫，寵幄榮華。天盛必衰，有會克離。聖人既則，神道何為？物慮推遷，跡存不朽勒石題銘，同天地久。
楊妃，容州楊衛人也，離城一十里。小名玉娘，父維，母葉氏。維嘗謂先人云，葬其祖去此十里許，逢一術士，忘其姓名，云：「此墳若高數尺，必出貴子，惜太低，生女亦貴。」妃毋懷娠十二月始生，初誕時，滿室馨香，胎衣如蓮花，三日目不開。夜夢神以手拭其眼，次日目開，眸如點漆，抱出日下，目不瞬，肌白如玉，相貌絕倫。後軍都置楊康見之，以財帛啖其父求為女，妃家素窶，不獲已與之。康有二子讀書收，妃三歲，日夜同坐，聽其誦讀，漸長，通《語》、《孟》，康夫婦惜如珠玉。楊長史炎攝行帥事，聞之左右，令與毋偕來，一見大奇，私謂厥妻曰：「此女姿質異常，貌有貴相，吾二婦遠未逮也。」遂給以金帛與康，求為女。康不從，乃脅取之，舉家號泣送去。居無幾何，長史秩滿，摧歸長安，與二女同教，惟妃性昭慧，諳音律，明經史。後進入壽宮，開元二十四年，明皇詔入內，號太真，大被寵遇，天寶間冊為貴妃云。
冬享，太廟登歌，擊拊大管不作。法司科管者。詞云：鼓<申柬>不奏有所由。
烝嚐有儀，霜露是感，必先金石之序，以降神祗之福。故潔粢豐盛，年如登也；博碩肥腯，人力存焉。三獻克終，九成斯辨，堂上堂下，谘樂正而為節；載拊載擊，播頌聲而有倫。大管或虧，小<申柬>攸闕，既齊楚以引過，奚《韶》、《》以合雅。宜寘法司，以應服念。
執古以道，格人其經。舍而或逾，動則奚軌？況承家繼體之重，義存乎塚嗣；絕嫡立庶之命，禮資乎象賢。是用弓裘必榮，鍾鼎以赫，斯列侯之恒典，豈下愚而足度？彼已之甲，惟秩何也？德未昭寵，過符恒禁。有子誰立？固晉侯之不經；擇幼為先，類楚王之有嬖。俱曰神命，仍虧拜璧。欲議刑章，誰謂無玷？況太室之禮，僭已淩於殷廟；薄言之狀，位匪列於周官。欲按科條，得悉名器。此而服念，終謂疑刑。
餘內弟東京處士何超字令升之所纂也，令升即仲舅商州府君之子。惟我仲舅，實蘊多才，疆學懿文，紹興門範，剖符行節，宏闡帝猷。雖望位兼崇，大名猶鬱；而增修益振，餘慶方鍾。確爾專精，深期克複。時之未與，衣冠之嗣曷沈；道在則聞，儒素之風自遠。不隕其業，於斯為得與？處士弟約以優閒，溺於墳史，嚐訝晉室之典，未昭其音；思欲發揮前人，啟迪後進。由是博考諸傳，綜覽群言，研覈異同，撰成《音義》，亦足以暢先皇旨趣，為學者司南，式敘其由。勸成其美，三都尚隱，思旌擅洛之文；五等回封，遠愧平吳之績。巨唐天寶六載，天王左史宏農楊齊宣字正衡序。
先朝所撰《晉書》，帝紀十、誌二十、列傳七十、載記三十，合一百三十篇。令升此《音》，紀誌共為一卷，其列傳載記，各自區分，都成三軸，件目如左，仍依陸氏《經典釋文》，注字並以朱英。服勤編簡，頗涉暄寒。凡此訓釋，必求典據，庶無牆麵，疇敢師心？如或未周，敬俟來哲爾。
受命觀風，光膺耳目，停車輟駕，是牧翹楚。知之不遠，十步自得於芝蘭；行之有鄰，千裏方聞於應會。惟彼舉善，誠為好德；出門無爽於同人，投士遂多於似已。類祁奚之直道，有范滂之遠心；建一官而三物克成，舉十室而四方知勸。皇華允美，所謂伊人。白簡以聞，徒為此糾。
與人毀濯龍泉，或失其利。楊氏因形勝興廢業，邑人訴勞役不伏事。
秦起曲江之沼，漢興濯龍之泉。或因山壅流，或平地出水。皆導達溝瀆，修利堤防。竭役費財，窮侈極麗。今國家罷苑囿燕遊之所，為農桑禾黍之場。浸彼稻粱，實我箱庾。事失業廢，其何可知。楊氏用因其資，大興其利。非直務盡地利，蓋亦誘人歸本。我疆我理，既葉農夫之慶。載勞載役，徒使邑人有言。
習坎居卑，履霜為漸，始眾流而就濕，終積溜而成冰。於是歲約星回，時遵月令，啟淩雲之室，享司寒之神。山人縣人，即分官而有典；北陸西陸，將候日以無差。乃采沍寒，必於窮穀。豈可未終見見，遽此晞陽？望朝覿而未開，與隆冬而共盡。主司先標尺樣，輸納當有程期，豈三令之莫申，何一言之匪效？既乖守職，詎可逃刑。
太常申博士請供鬱鬯酒，光祿以久無匠人，且金草不知所出，不造。祠部亦以為禮有沿廢，不允所請。寺執「見著唐《禮》，豈得不行？」祠部云：「藉田準令，兼給廩犧。藉田今或不供。犧亦廢用。酒無鬱鬯，於事何闕？」寺猶固執。
國家大禮畢具，無文鹹秩，聲名赫乎上古，享獻周於百神。每窮谿澗之毛，誰爽粢盛之備？太常宗廟攸奉，禘祫爰司。張君理窟之才，王肅儒宗之望。請供鬯酒，擬實卣樽；允得事宜，雅符恒典。光祿以無匠不造，又用靡草為辭；有司以沿革不同，兼引藉田特比。犧牲不廢，愛禮斯深；鬱鬯莫供，司存何劣？且鬯人之職，須預其材，釀金草之芳酌，充[QODB]茅之既灌。何得不供所務？輒替彝章。光祿拒之於前，祠部送之於後。事均齊楚，得失而兩兼；理同臧穀，亡羊而一揆，況國禮明著，安可闕如？鹹請推窮，方結刑憲。
甲書字詁，所由計功不及日請。科罪，不伏。訴云：紙類不同。
去聖久遠，微言已絕，求之淳儒，存諸詁訓。陳吳恢之青簡，恐誤當時；許蔡邕之丹書，將傳後學。況秘緯有府，寫書置官，傭計長功，能歸典藝。紙既殊於大小，課罔齊於徐疾。覽之繁文，豈將鳥以觀跡；率其大較，乃非人之掣肘。惟甲斯篆，非罪勿籍。
冰以風壯，縣人初傳，寒乘春消，王命是出。韓夫彼乙，能業其官，豈炎涼之或愆，調乎四氣；將潢汙之同薦，利於百神。滌意爰卜於吉蠲，闕容乃稱於彤繹，曾是獲麟之史，西覿靡逾；孰謂冠豸之雄，南台妄糾。若五經之訓，奉以守官，乃或擊無成，曷為知禮。
甲司澤宮，將祭，而習禮所由置福不設。中禦史劾之。訴云：自邦國以下，則有名制王者之式，未之前聞。
射以觀德，禮先擇士。是明五善之義，豈從六藝之卑？況聖敬日躋，王假有廟。將期預祭之事，是知必爭之道。甲學乎相圃，司彼澤宮，並夾既陳，決拾斯佽。思備物以致用，奚曠官以速尤？竟不具於鹿中，乃空歌於狸首。末學茲甚，不敏則多。天子之儀，用或兼下；諸侯之禮，事乃舉中。使揚觶而有言，❥發的而足獻。遂合會稽之美，每抽廚子之房。肅慎之貢仍韜，夏後之服係謂。
臣某言：臣聞事君事親，率由之道斯一；為臣為子，資敬之途無二。臣實不才，累升榮級，徒以家承勳舊，地分茅土，寵命優渥，實此之由，非臣妄庸，所堪獎拔。臣未登壯歲，乾蔭先傾，逮於強仕，毋氏為育，欣欣而就祿者，希祿養之及親也，臣雖愚鄙，妄佩朝簪。臣毋王，夙侍巾櫛，久經憂苦，一纏風疾，二十餘年，今秋已來，所苦增劇。板輿周覽，迫於家園；彩服承歡，久違於膝下。臣謬居藩佐，累變炎涼，瞻望庭闈，五情紆結，雖王臣蹇蹇，匪躬之故，而孝道烝烝，因心罔極。伏惟陛下聖明統業，孝理天下，文軌同於八荒，德教加於百姓。況臣沐浴皇化，差池班列，塵忝滋久，臣複何言？臣兄弟之中，臣又居長，五起三省，是臣微誌；視膳嚐藥，非臣而誰？臣之愚誠，天地神祗，所共昭鑒。伏乞天恩少留哀察，臣請解所職，侍養京都。冀烏鳥之情，俯遂終食；犬馬之報，希酬萬一。臣雖死之日，猶生之年，無任惶悃迫切之至。
國著九賦，農分三壤，將助鳴鳩之稔，是用磔犬之法。時惟上月，德在發生，爰取則於周官，遂興功於魯胥。使我疆我理，開膴膴之郊原；如京如坻，藹芃芃之稼穡。藝或若此，業乃可憑彼何為政，義守常典。徒嚴止殺之方，豈曰利人之術？且成物之急，濟時攸重，苟能敦本，孰謂不經？禮合時宜，尚廢犬羊之歎；農為政本；爰停屠殺之罰。
國有郊鄙，道有室廬，是崇委積，以待羈旅。眷夫惟乙，則曰司存，掌彼康衢，順帝之則；修其候館，虧古之制。公家之事，為之式可；舊章不率，誰敢允從？且十裏有廬，五十裏有館，典經攸著，黽玉是司。徒以險陸為詞，其如專擅之罪。
冰以風壯，縣人初傳，寒乘春消，王命是出。韓夫彼乙，能業其官，豈炎涼之或愆，調乎四氣；將潢汙之同薦，利於百神。滌意爰卜於吉蠲，闕容乃稱於彤繹，曾是獲麟之史，西覿靡逾；孰謂冠豸之雄，南台妄糾。若五經之訓，奉以守官，乃或擊無成，曷為知禮。
冰以風壯，縣人初傳，寒乘春消，王命是出。韓夫彼乙，能業其官，豈炎涼之或愆，調乎四氣；將潢汙之同薦，利於百神。滌意爰卜於吉蠲，闕容乃稱於彤繹，曾是獲麟之史，西覿靡逾；孰謂冠豸之雄，南台妄糾。若五經之訓，奉以守官，乃或擊無成，曷為知禮。
所司初稅畝，怨者實多，僉議罪其變法。中尉云：匪躬之故，兩執不同。
周官立法，惟聞薄斂，魯用不供，爰行大桀。皇家布聖敬之明德，貴因循之令典，乃修弛賦之道，不足宜陽之計。什一而稅，億兆以庸，何彼所司，率由非政。不能和彼三事，申物土之宜；而乃鳩於庶，成取怨之道。豈自貉之為制，其於蠆而不若，臨財無苟其曰是乎！於義或妄，未為能也。惟此中尉，會無內省，若利彼社稷，則死生而以之。斁我彝倫，在憲章而莫舍，益之為助，空望於十朋；孚則未終，且成乎一握。獲夷不同於入腹，出否幸從於顛趾。
聖人設教，蔚在蓬山；諸侯立家，藏彼栗主。豈惟孝子不匱，薦烝嚐於四時；亦取孝孫承家，谘吉凶於五廟。鄭太乃祖厥德，嘉聞有彰，良弓克傳，投筆從事。孝比參也，在家必聞；勇超仲由，從政何有？或胡塵暗塞，漢將鳴鼙。逐金革之威，唯聞死節；登玉門之險，不見生還。輿屍方弟子之凶，掃埏合鄒人之禮，所謂去死事生，來宜廟謁。薄言狂怪，何太疏遺！
聖人設教，蔚在蓬山；諸侯立家，藏彼栗主。豈惟孝子不匱，薦烝嚐於四時；亦取孝孫承家，谘吉凶於五廟。鄭太乃祖厥德，嘉聞有彰，良弓克傳，投筆從事。孝比參也，在家必聞；勇超仲由，從政何有？或胡塵暗塞，漢將鳴鼙。逐金革之威，唯聞死節；登玉門之險，不見生還。輿屍方弟子之凶，掃埏合鄒人之禮，所謂去死事生，來宜廟謁。薄言狂怪，何太疏遺！
甲祭，司人沃盥執燭而獻。人數未便陳玉徹奠。監祀糾其失儀。甲云：「來歲美惡豈玉能知？」
祭祀之儀，精誠為大；陳列之品，持玉攸先。苟違禮經，神將焉饗？故博碩肥腯，無禮不足為豐；潢汙行潦，有禮不嫌於薄。雖既灌之後，吾不欲觀；而陳玉之前，故為徹奠。有年雖不由玉，無禮誰愛其羊？覽甲訴之詞，覺其小失；詳監祀所糾，頗為合宜。
甲擊土鼓，祈年穀於田祖。司察以禮不下庶人，置於罪。不伏。
饁彼南畝，田畯興至喜之歌；平秩西成，丁壯起務農之事。國家風雷順動，黍稷惟馨，幸春籍於三推，佇年登於百穀。野雞五色，先呈必稔之期；銅鵲再鳴，即告將豐之驗。千箱萬庾，實所荷於聖人；土鼓汙樽，徒有祈於田祖。況祠祀禮也，考擊修焉。司察即是妄稱，惟甲固應無罪。
職司其居，官以物辦，苟失其道，孰當其憂？杲杲重城，上列雲霞之氣；昭昭洞闔，傍連紫翠之宮。所以崇邃高深，隔閾中外；所以嗬執異服，驚讋非良。鍾鼓司時，自可密而善閉；煙光滅景，翻乃虛而不關。扃鍵空施，堤防靡寄，且此之職守，用備非常，放而不嚴，誰曰其誤？宜致繩愆之責，以儆慢官之罰。
昔在軒後，棟宇維新，摹諸大壯，賴及萬人。修宮室以齊列，起窗戶而相因，然後橫高階於左右，次危級之相巡。上嵯峨而山起，下崱屴而龍鱗，生蓂莢於堯日，舞幹戚於舜辰。亦可以望聖帝升降，觀享頤賓若，乃憶趙妃之嬌妒，窮漢武之寵欲。昭陽特起，麗飾繁縟，梁纏藻繡，窗綴丹綠。砌釦黃金，階闐白玉，使宮女而攢望，聊優遊以自足。下朱履而影亂參差，度羅衣而香飛斷續，亦有珍物旁秀，環奇四燭。珊瑚碧樹弄晴風，明月隨珠耀初旭，及夫陳後長信，獨遭棄捐，塵駮紫蘚，庭鋪綠錢，望金屋而魂絕，對玉階而愁連。至其戰國雲亂，七雄相躔，秦兵大起，圍邯鄲而已合；趙楚同會，運籌策而未宣。嗟兩君之不決，歎毛公之獨賢，曆高階而直上，挺長劍而無前。豈不以斯階之見陟，光厥事而能全，既而眾狀叢開，奇勢難纂。或幹天而上峻，或盤空而不斷，望之則意悅，升之則步緩。對謝庭而玉樹中榮，臨兔園而芳薇上滿，睹台殿之要者，實莫過於茲階。美崢嶸之壯麗，故作賦以攄懷。
鳳凰集於梧桐，鷦鷯巢於枳棘，俱順時以適理，盡攝生以自得。豈如雕梁禖燕，葺高巢以安息；既開珧戶，逐仙羽以長生。或在玉筐，馴主人而含識，質有稟於元造，妙無方兮何極。頡頏金屋，差池翠宮，銜泥繞棟，度勢巡空。憐綺窗之華影，愛羅幌之春風，得地相賀，分飛就功。廣狹殊軌，規模不同，散彩彬斑，攢文潗[A16C]。疊輕蕊而矜暖，布重泥而訝濕，跡似連珠，形如聚粒。霽光分曉，出虛竇以雙飛；微陰合暝，舞低簷而並入。我室既真，虛白自生，逼之不懼，撫之不驚。故鳥鵲可循而窺也，黽鱗協瑞於太平；餘所以觸物而作興，惟燕雀之一鳴。
甲秉權決去陂水，人相傳雲有兩鵠言陂當復。甲以惑眾，雲飯我豆食羹芋。魁科，不伏罪。
政在利農，人惟守業，順其事者，莫不胥悅；變其舊者，會是興謠。惟甲國鈞是秉，具瞻斯重，永言溝浚，而新是謀。水旱不愆，資燮理而成化；人天可望，冀敦勸而有秋。然則南陽之陂，自滮池而為睦澤，鄴傍之水，因舄鹵而作膏腴。是汎是流，俯雲雨之攸潤；我疆我理，棲豆芋之餘糧。方進不忘於前蹤，白公且同於斯類。此則有益於國，專利而行；未可式禮苟愆，更從人欲。陂兮當復，聽乃輿言，惑眾論笞，責則何甚？黃鵠既聞於師古，焉敢定刑；丹筆亦宥於無稽，終宜服念。置之理也，誰曰是乎！
慎到遇接子於路，因持論，遂攻擊。人謂之狂生，自雲非狂生。
淹中闡教，總三墳以昭彰；稷下馳聲，籠百家而紛糾。是以陶冶代俗，脂粉寰中，事鬱不刊之書，理貫無疆之美。惟慎與接，契葉情忘，忽遇諸途，乃相問道。探賾致遠，飛辨交馳，索隱鉤深，元談競瀉。如磋如切，頻登更仆之筵；無體無方，屢動起子之對。公超山北，吞八九於辭場；伯起關西，咀數千於辯囿。孰謂寡識，莫測高人？輒此拘之，誠為未可。
