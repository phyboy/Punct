甲秉權決去陂水，人相傳雲有兩鵠言陂當復。甲以惑眾，雲飯我豆食羹芋。魁科，不伏罪。
政在利農，人惟守業，順其事者，莫不胥悅；變其舊者，會是興謠。惟甲國鈞是秉，具瞻斯重，永言溝浚，而新是謀。水旱不愆，資燮理而成化；人天可望，冀敦勸而有秋。然則南陽之陂，自滮池而為睦澤，鄴傍之水，因舄鹵而作膏腴。是汎是流，俯雲雨之攸潤；我疆我理，棲豆芋之餘糧。方進不忘於前蹤，白公且同於斯類。此則有益於國，專利而行；未可式禮苟愆，更從人欲。陂兮當復，聽乃輿言，惑眾論笞，責則何甚？黃鵠既聞於師古，焉敢定刑；丹筆亦宥於無稽，終宜服念。置之理也，誰曰是乎！
堪輿之內，群象茫茫，均四時之辨物，列五色以居方。名可大者，其惟中黃，吹律成音，考定宮商之韻；麗天為則，遙分日月之光。石在穀城之下，氣流華闕之傍，雲瑞命官而共治，星見知芒之莫當。恒發揮於奕奕，寧見混於蒼蒼，黃之為用，時義大矣。揣稱之功，請言其始，土德載物，首更王之五行；河水流謙，恒曲成於千里。鶴拂羽於太液，龍弄鱗於成紀，悲哉秋之為氣，歲將暮止。菊花可折，凝曉露而含光；木葉既零，拂涼風而亂起。夫惟色有其變，用無不遍，染素絲之正色，映飛塵而不見；合氛昏而暫隱，向晴暾而複見；漢霧塞而呈災，秦蛇夢而命奠。乃有虢國窮士，非聖不述，務本於三，學道於一。雖觀色而托賦，猶守中而靡失，希執念而見升，願啟心而就日。
神既和而人不可誣，化將兆兮道與之俱。故聖人張樂於無聲之境，以造化夫寰區。樂之作焉，所以節百事；物既忘矣，於是奉三無。其用秩秩，其風於於，發自靈府，達於道樞。樂師盈庭，政行於靡擊靡考；涓衣在禦，化成而不曳不婁。爰自周隋，上達堯禹。或理或亂，時更萬主。誰不欲肅清家邦，統一區宇；莫能知無聲之樂，而政教斯聚。慆堙既考於嗚弦，節宣豈專乎促柱。移風莫大於出令，修德不在乎觀舞。故曰「猶有五起」，政之所急。徵之則道存微明，行之則人用寧輯。所謂君子設法，貴與物宜。日聞之政，四方以寧。過此以往，予亦知其不經，肆皇家之首出庶物也。高張政典，而疏數適中；深具揖讓，而剛柔洽時。且無惉懘之風，豈蕩然而不反？何異闡諧之作，故賁然以來思。是以素王閑居而觀，卜商體政以妙。願盡趨隅之禮，以聞愷弟之要。不可以耳察，又難以目照。方知夙夜之詩，遂合無聲之兆。
昔先王省風作樂，象物制典，賓宴服禮，神歆降戩。六代各異，五音相演，盛衰感召而自生，理亂區分而可辨。列國殊化，化形於聲，淫正難分，分之者善。於是師曠陳樂而立，伯牙注耳而聽，鍾師擊鍾，罄師擊罄。考鼓振革，撰土木以相宣；懸匏裁笙，發絲竹而遞鎣。審正聲之發，防奸聲之徑。俾夫《鄭》不幹《雅》，正不近佞。混音者澄，醉歌者醒。集九成而儀羽自降，立六變而致物斯定。惟政在人，惟聲無私，興亡係焉，逆順應之，天將是懲，神告勿疑。卜商之告文侯，古則如此；端賜之問師乙，歌如何其。堂上堂下，既獻既酢，百拜終禮，八音合樂，天地潛會，鬼神相索。遂使浹洽充塞，馨臭上登，和樂無親，惟德是宏。惉懘沅準，惟惡是朋，聲雖無常，聽其有恒。蓋致理者妙，非習樂者能，惡可監誡，德可奮興。惟周後棄，播種黍稷，惟文王昌，不邇聲色。《雅》、《頌》廢於後昆，幽厲隳於正直，觀聖人之備樂，知天子之深識。既而昆緩有餘，其樂隻且，聲之感化，浸潤相於。審音達性，飛沈翔泳，自上化下，敢告執政。
所司初稅畝，怨者實多，僉議罪其變法。中尉云：匪躬之故，兩執不同。
周官立法，惟聞薄斂，魯用不供，爰行大桀。皇家布聖敬之明德，貴因循之令典，乃修弛賦之道，不足宜陽之計。什一而稅，億兆以庸，何彼所司，率由非政。不能和彼三事，申物土之宜；而乃鳩於庶，成取怨之道。豈自貉之為制，其於蠆而不若，臨財無苟其曰是乎！於義或妄，未為能也。惟此中尉，會無內省，若利彼社稷，則死生而以之。斁我彝倫，在憲章而莫舍，益之為助，空望於十朋；孚則未終，且成乎一握。獲夷不同於入腹，出否幸從於顛趾。
所司初稅畝，怨者實多，僉議罪其變法。中尉云：匪躬之故，兩執不同。
周官立法，惟聞薄斂，魯用不供，爰行大桀。皇家布聖敬之明德，貴因循之令典，乃修弛賦之道，不足宜陽之計。什一而稅，億兆以庸，何彼所司，率由非政。不能和彼三事，申物土之宜；而乃鳩於庶，成取怨之道。豈自貉之為制，其於蠆而不若，臨財無苟其曰是乎！於義或妄，未為能也。惟此中尉，會無內省，若利彼社稷，則死生而以之。斁我彝倫，在憲章而莫舍，益之為助，空望於十朋；孚則未終，且成乎一握。獲夷不同於入腹，出否幸從於顛趾。
撫州別駕豆盧安舍正寢，延部人乙弗乾公事，稟而後行。所由舉不法。安不伏。
豆盧安幸屬清泰，早襲衣冠，陪去獸而宣風，讚還珠而緝化。題輿就職，行聞仲舉之風；展驥臨人，坐振士元之躅。爰於正寢，延茲部人，罕言私情，但舉公事。乙弗乾既奉嚴命，稟而後行，論情未越於古風，據理何乖於即事？王子之臨東海，雖未贈刀；盧君之撫南康，終其化鶴。所司妄舉，將有昧於條章；安既有推，詞請從於緘默。
始吾有形，與憂俱生，形是幻器，憂為妄情。愛業潛結，貪心日萌。如狂犬之逐塊，似飛蛾之赴明。舉世役役，終身無成；慨愚者之未達，嗟此誌之難遏。多賤實而貴名，咸棄本而逐末。利之所在，蹈水火而非懼；勢之所存，棄仁義而如脫。方自以為氣足自負，殊不知患其可掇。夫生也有涯，而智之無已。鵬鷃未足適其分，儒墨焉能齊其理？世謂之憂，我適足以為喜；世之所譽，我適足以為毀。自我心而視物，四者未知其孰是？借如青樓上路，紅粉佳人，編貝為齒，點朱為唇，朗如明月之初霽，芳若綠條之在春。流曼臉而光射，動嗚環而態新，此必天下之巨豔，固當眾族而咸親。奚為乎鳥見之望層雲而自逸，魚見之入深泉而不出？彼鬼好之非我，吾孰知其所失。若乃樂府窮選，伶人擅名。跳丸劍之揮霍，奏金石之鏗鍧；復燕趙之稱最，信音容之莫京。清歌一轉而行雲遏，長袖屢舞而流風並，實天下之樂事，當觸類而含情。奚為乎爰居卒夭於鍾鼓，聾俗不知其《韶》、《武》？嗟愛憎之在物，吾孰知其所主。嘗以為生者物之可欽，死者人之可畏，方其髑髏之自得也，不異夫南面之至貴。謂死之為是，生之為非，何存沒之交戰，而彼我之相違。嗟乎！求馬於肆，馬不可以得；以猿為心，猿亦未之息。夫制動者以靜，吾當反照於元極。
撫州別駕豆盧安舍正寢，延部人乙弗乾公事，稟而後行。所由舉不法。安不伏。
豆盧安幸屬清泰，早襲衣冠，陪去獸而宣風，讚還珠而緝化。題輿就職，行聞仲舉之風；展驥臨人，坐振士元之躅。爰於正寢，延茲部人，罕言私情，但舉公事。乙弗乾既奉嚴命，稟而後行，論情未越於古風，據理何乖於即事？王子之臨東海，雖未贈刀；盧君之撫南康，終其化鶴。所司妄舉，將有昧於條章；安既有推，詞請從於緘默。
先意多才入仕，直道登朝，權上路之衣冠，光大君之寵命。周官有序，既標將作之名；漢制無差，還視列侯之秩。家聲克紹，門閥載昌，京兆地靈，韋氏之繼為丞相；姑臧人物，張家之曆踐武威。前史不以為非，通方不以為累，事可師古，何必循常。然遺劍可悲喬木有感，名教之地，動息增懷。隔以屏風，昔聞其旨，易其坐處，今見斯人。苟遺芬而在旃，豈夫君之可誚。
索和誠家貧至孝，夢西籬下有粟，掘得十五鍾。鄉人以告非營求所得，請納官。
索和至孝，居家貧窶，因心則烏鳥翱翔，敝服則懸鶉碎羽。立錐無地，門掛陳平之席；至誠動天，庭列孟宗之筍。五芝繁茂，氣雜仙靈，四壁森羅，隙流頹日。遂得元穹降祉，紅粟呈祥，不資南畝之勤，自有西籬之錫。諒貞符所降，為純孝之精，俗以表斯，孰能若此？鄉人庸謬，妄相底訐，不違劉殷之德，須遵呂侯之典。
九州既滌，是資築護，庶役斯起，於以僝工。俾湍悍不生，而安居作乂。彼己之乙，謂為何人？率作而毀，豈增修而蕆事？壞乃致害，仍推過於所由。言則飾文，慮實無備。然壓溺不吊，酌戴禮而何傷？而殺人者死，在蕭章而難忘。論以故傷，闕則是減。稱其誤殺，科其不應。爾徒有詞，吾從丕弊。
南陽太守好為人興利，作均水刻石立於田畔。采訪使奏煩擾。訴云：「以防忿爭。」
樂都既康，太守成式。念為耒之功，而無鹵莽；開均水之法，以防忿爭。故經界不正，人將生心，土田陪敦，職競用力。規子木偃瀦之政，思桓公障穀之盟，畚鍤星繁，溝塍綺錯。孫叔敖之霸全楚，意在陂塘；邵信臣之典南陽，名因溉灌。興利除害，而人不爭，雖歉康之薦及，因京坻之有望。俾知涯分，無廢函活。何使司之不明，而劾奏之非允。昔鄧晨開夢，理鴻隙而滌源；何敞效能，流鮦陽而刻石。揆今度古，自合激揚；糾謬繩愆，妄雲煩擾。以茲獲戾，不亦太過乎？
粵至高者天也，朗然懸七政之輝，至廣者地也，宴然澄百川之氣。雖則蕩雲沃日，寧浮夜壑之舟；合璧連珠，未照無明之域。豈若一人感夢，畫象南宮，八脫洪源，傳經西土。變靈威而救苦海，散法雨以濟炎山，啟方便之門，則三塗並軌；開有緣之路，則七戒居心。思元無測其淺深，博物莫知其近遠，不生不滅，其惟釋氏乎！此果園者，寺主希炎都師靈光奉為天皇天後以率土蒼生之所立也，諸色人等之供修焉。法師夙達元風，雅通妙覺，察古今休咎，聽浮圖之鈴，躡寥廓高卑；飛德真之錫，將以登天遊霧，豈徒鳴磬焚香而已哉。邑人成公滕定趙乾楊藥師，並濟北名家，山東英妙，挺含章之秀氣，萬古馳聲；振夏日之嚴威，百代垂譽。長嘯之後，惟若嗣音，故能疏煩想於心胸，瑩虔誠以恭敬。悟色空之合跡，知內外之異門，欲碎斜山，先揮法刃，冀落塵綱，願觸惠風。於是測景瞻星，共崇梵宇，萬楹叢像，綠雲上❥百丈孤標，通天秀出，飛梁偃❥拖太虛之彩虹；疏綱參差，掛高樓之新月。金暉象駕，色亂丹霞，玉英鶴林，光搖碧雪。風吟仙鐸，似聞觀世之音；人步香階，如到聰尼之國。爾乃春亭東指，板築猶存，幽郭西瞻，弦歌如在。前❥橫海，❥泛葉舟，後望大河，遙分竹箭。平原坱圠，嘉樹扶疏，桃李茂盛，每垂秋實，鬆竹夾道，不變春榮，所謂戡智慧之鐵圍，得曹衛之寶勢。於時天寶八載歲次己丑四月乙未朔十月甲辰，迥築室清濟，地接祗園，接法丹經，心希妙理，拾百氏之芳潤，美大釋之形容。其詞曰：
粵若大雄，赫然而見，既號普賢，仍為正遍。馬寺東營，鶴林西變，道引佛❥門開方便。
尊容儼雅，大廈宏敞，寶閣萬重，星樓千丈。雁塔斜飛，橫簷直上，日月為光，滴瀝成響。


先奉恩敕，令臣校搭禦書睿宗大聖真皇帝集，臣伏見集中具載前事讚文，又見孔子廟堂，猶未刊勒，臣竊以為尊儒重道，褒賢紀功，本於王庭，以及天下，一則崇先聖之德，一則紀先聖之文。其袞州孔子舊宅、益州文翁講堂，經今千有餘載，皆未題頌，臣特望搭禦書讚文，及陛下所制顏回讚，並百官撰七十二弟子及廿❥賢讚，令東都及天下諸州孔子廟堂，精加繕寫，禦制望令刻石，百官作望令題壁。陛下孝理天下，義冠古今，使海內蒼生，欣逢聖造，冀敦勸風俗，光闡帝猷。
蓋聞諸《易》曰：「有天地然後有萬物，有萬物然後有君臣，有君臣然後有上下。」然則星辰象緯，邱陵山險，所以經啟八紘，彌綸萬域者也。聲明文物，禮樂典章，所以黼藻生靈，化成邦國者也。至於高居萬乘，富有四海，為而不宰，裁成於孕育之先；感而遂通，囊括於混元之首。雖柔來剛任，乾坤之軌躅可尋；而步帝馳王，雲火之聲塵不昧。則疇谘四嶽，允厘百工，大則鶴鼎魚璜，錫寵於機衡之地；小則繬繙墨綬，守位於子男之國。其有相門緒，王佐推才，負揭仁義，周旋禮節。排九流而迥出，掩三異而孤昇，緝諧吏，綏和風俗。堂上堂下，驅宓賤於後塵；星出星入，置馬期於散地。簡而以肅，嚴而不殘，馳心於廊廟之前，縱責於江湖之上者，獨在於岑君乎！
君名植，字德茂，南陽棘陽人也。其先出自顓頊氏，後稷之後，周文王母弟輝。克定殷墟，封為岑子，今梁國岑亭，即其地也，因以為姓。代居南陽之棘陽，十三代孫善方，隨梁宣帝西上，因官投跡，寓居於荊州焉。自軒階垂祉，薑汭開宗，神嶽構其崖巘，靈根肇其枝葉。其後佐帝師王，封侯尚主，十卿五公之貴，七珥三組之榮。衣冠燭耀於區寓，允緒綿聯於載籍，亦由秦移趙璧，魏得隋珠。不常厥地，所在稱寶，何止梁亭漢室，先開佐命之封；吳郡荊門，晚葺因居之地，若斯而已哉。高祖善方，梁驃騎大將軍。周起部尚書開府儀同三司長寧縣開國公，食邑一千二百戶，贈侍中，諡曰敬。當萬機之損益，成八座之儀表，銀艾圭茅，金鏘玉振。榮高當代，龍豹之托逾深；寵茂幽扃，鵷鸞之寄斯重。曾祖之象，隋虞部員外侍郎，襲爵長寧公，霞騫電邁，鳳彩龍光，初膺星象之榮，晚襲山河之寵。祖文本，皇朝中書令兼太子賓客宏文館學士江寧縣開國伯，食邑四百戶，贈侍中，諡曰憲。宏材巨量，經文緯武，高標百尋，絕壁千仞。丹青神化，翊亮天工，即隆周之申甫，亦皇軒之風力。若乃百揆務殷，三階事切，西朝機要之所，北閣神仙之地。任總訏謨，榮高密勿，至於五車萬卷，百家諸子。吐鳳懷蛟，淩雲槩日，不尚浮綺，尤存典裁，藻翰之美，今古絕倫。父景倩，周大中大夫行麟台著作郎兼宏文館學士。綰青襟而司禮館，草元經而登書閣，聲榮之重，驛美於當朝；燕翼之寄，傳徽於後烈。
於後烈君紫泉飛液，丹山耀彩，孤峰懸日月之輝，激溜聚煙雲之氣。虛心倜儻，靈鸐再舉而未窮；逸調從橫，大鵬六月而方息。生而好學，幼而知禮，孝行無待於傍授，仁心得之於自然。黃憲之類顏回，汝南為貴；賀循之擬龔勝，江東擅名。不學左思，十年為賦，聊同方朔，三冬讀書。不出戶庭，既馳心於萬里；將排雲日，亦因基於一匱。弱冠以簪纓貴胄，調補修文生，明經擢第，繬帷連夕拜之所，紫禁邇朝聞之地。圖書所會，館宇生光，解褐同州參軍事，譽警北曹，聲馳南府。地靈天秩，渾金璞玉之材；主吏參卿，孫楚蕭何之德。屬軒塋卜遠，禹山斯會，撫遺劍而空存，想遊冠而無及。鬆霾漢隧，竹染湘川，雖鏤鼎銘彝，將勒生金之字；而庀徒蕆事，終資倚玉之材。課效居多，恩腴俯逮，特授蒲州司戶參軍事，俄以親累，左授夔州雲安縣丞。賈誼長沙，屈原湘水，溪連五毒，攀鳥道而銜淒；峽帶三巴，聽猿聲而下淚。秩滿，丁府君憂去職。三年泣血，七日絕漿，殆不勝喪，幾於滅性。服闋，調衢州司倉參軍，秦稽負日，楚夢含雲，東連射的之山，西拒沈珠之浦。上農攸屬，倉廩為禮節之先；下位斯安，等列處儕流之首。尋沐恩旨，雪其親累，一遇雲雷之施，再生花萼之榮。既席寵而沿恩，亦流根而洎葉。君之兄羲，材望冠時，聲名動俗，膺奮飛而首出，指寥廓而曾騫；位才陟於聞鶯，才實兼於緣鵠。既而八龍雙驥，慈明與劉岱均飛；二陸三張，士衡與孟陽齊價。豈直家風祖德，見稱於中旨；掌紼司綸，複傳於後葉。光暉所燭，朝野增榮。然則宅火均司，象雷分邑，莊周著小鮮之誡，尹何招美錦之嫌。列五等於姬封，高十城於漢秩，字育之道，循良是資。擢授潤州句容縣令，瑤山奧壤，金陵舊地。郊原枕端委之墟，江漢擁朝宗之水，海潮驚而翔鷺起，山氣合而盤龍見。物產殷積，水陸兼並，人多挺劍之雄，俗有亡珠之弊。
君達於時事，明於政理，政不嚴而自肅，化不令而人從。黎感惠，愛之如父母；奸邪屏跡，畏之若神明。戶口滋豐，田疇墾辟，行太邱之道德，息灌壇之風雨。國家下武膺運，中興纂業，氛祲廓除，日月開朗。君遇見知之主，逢時來之運，若魚縱壑如鴻順風，優制所覃，崇班益峻。加朝散大夫上柱國，紫泥流渥，朱紱昇榮，列五彩之通班，聯九章之賁飾。於是貴而思降，盈而知損，如絲之旨載流，亂繩之化逾息。先是邑居湫阨，裏閈榛蕪，爰自曆政，未遑加緝。君乘三餘之隙，因四人之暇，覽山川之體勢，量貲物之豐省。逐便興功，因時改作，人無廢業，役不浹辰。流一切之權道，成累代之宏業，頃緣稼穡，頻鍾炎亢，雲漢之詠徒勤，京坻之望斯絕。君親加暴露，遍請山川，率；庶以具馨香，俯壇場而展誠敬。濃雲布族，膏雨成絲，綿八極而俱灑，匝四溟而廣遍。自非仁心所及、誠感必通，其孰能預於此乎？加以道尚朋執，情敦宴喜，每至星搖劍室，月下珠潭，菱津回棹女之喧，桃逕擁樵童之樂。臨萬家之井邑，眺千里之風煙，良談閒起，清文不輟，信可謂兼文兼吏，公才公望者焉。上聖深視九重，高居萬，乃眷時政，分命使司。端冕旒而思天下，布德澤而周海內，博訪英髦，探求異術，十道飛馹，萬域承風。江東道黜陟使朝散大夫行度支員外郎攝右台侍禦史源乾曜，崖岸孤聳，風飆秀出，千仞罕節，百尺無枝。地入星台，列珠軒而應翟；庭分月樹，搖鐵柱以驚鳥。冰霜凜白簡之威，霞日聚繡衣之色，遙同李郃，上回星象之輝；俯類張綱，先懾權豪之氣。以君才地，加之聲實，每肆揄揚，先膺薦舉。王生千里，佇入於匡佐；荀氏十旬，行登於台府。顧盼之重，郡縣增榮，馳表疏於龍闈，遽翻飛於鶯路。隨郗詵而齊舉，攀鄧攸而不留，黯黯津亭，搖搖軒騎。壽春遺犢，將折轅而共分，葉縣歸鳧，逐行舟而俱遠。
由是三吳士庶，二江人物，來暮之歌方遠，去思之戀益深，期寇君於一年，思段侯之再撫。丞魏烜，家承軒冕，代傳儒墨，鳴謙自牧，處劇若閑，以函牛之巨量，貳割雞之小道。主簿崔子佺，相門卿族，玉葉金柯，光彩可以射人，風神可以凜俗。尉李棻、張隱朝、章仇嘉勖等，並公侯複祉，琳琅積譽，經史足用，刀筆推工，暫回東道之姿，免屈南昌之化。鄉吏等或耆年宿望，或盛族名家，負雲澤之環寶，馳水鄉之俊逸。山川舊跡，龍盤武踞之間；軒冕餘風，東箭南琛之亞。並餐和浴道，多從食椹之恩；老安少懷，久沐惟桑之化。雖功成帝力，上皇之耕鑿已勤；而事稟國經下邑之風猷可紀。是用傍遵縑簡，俯緝謳謠，覈南襄之故事，采西郭之前躅。飛丹屑瓦，行抒雕金之思；相質披文，無鬼沈碑之浦。其詞曰：
山嶽騰氣，河汾孕象，基構百尋，源流千丈。地靈坱軋，天姿蚃，長寧建侯，襟懷洞朗。江陵奕載，風飆峻上，上賾隱鉤深，知來藏往。斫雕為樸，用晦而明，文緯天地，武定從橫。如周稷禼，似漢良平，金社開封，珠盤載盟。逖矣遐緒，猗歟克生，乘彼靈慶，光斯燕翼。道映時宗，言為士則，月鏡虛湛，雲峰迥植。回植藝蘊縑緗，材經邦國，金玉其性，鬆篁其德。鶴鳴不已，鴻飛未息，欲麗九成，先階一匱。比跡庠序，聯芳旌賁，軒塋卜遠，禹山雲萃。倚玉推才，雕金纂懿，秦關漢輔吳田虢地。孫楚參卿，蕭何主吏，鴻鍾待扣，明鏡不疲。詞端筆杪，月落雲披，時更出處，道或推移。曾參盡孝，賈誼傷離，五湖東掯，三峽西窺。六條齊稟，百里均知，帝道光亨，聖人有作。如鵬得吹，似魚縱壑，越自奮飛，載翔寥廓。珠江控海，金陵負郭，夏禹經營，農皇甄度。星躔牛鬥，雲連蜃閣，令長何擇，循良在茲。驅駕宓賤，雕鎪馬期，政實無擾，人稱不欺。韋弦是緝，冰玉攸資，神憂河甸，獸斷江湄。蝗去無限，鸞歸有時，八使出關，二星向蜀。乘驄衣繡，揚清激濁，黜陟攸先，推理是屬。上敷帝念，下從人欲，一聽謳謠，載欣風俗。行收顧盼，坐成珠玉，若管知鮑，如蕭得王。君子既見，為龍為光，選眾而舉，載揄載揚。飛名日路，驛薦雲莊，渺渺雲澤，禺禺水鄉。西北萬里，東南一方，坐結去思，長嗟來暮。躑躅翬壤，迢遙鶯路。何以報恩？宸階遠訴，何以旌德？高碑迥樹。潘嶽創詞，楊修辯句，一刊懿跡，千齡垂裕。
吐蕃白狗國及索磨等諸州籠官三百餘人出奉州，望準女國等例，簡擇許令入奏，餘並就奉州宴賞放還。
公諱誌廉，字惠達，富陽人也。昔吳稱帝業，飛龍鬱起於江東；漢辟賢臣，易道超來於北海。彼德高致遠者，蓋則其先，故知族茂慶流，彌蒙洎後❥❥之❥❥❥之第六子也。承家之纘，克奉徵猷，風姿璨然，自幼及長，智識天與，藝能師資，既得時以自致實負才而見用。服勤就養，竭力盡忠，承顏不違，虔心至孝，居公守道，在職惟賢。釋褐授儒林郎，拜內謁者監，陟資驟進，俄遷朝議大夫，守內常侍。朱紱奕奕，儀容堂堂，言語侍從之臣，左右中涓之任。淑慎攸止，鹹當聖情，君恩曲臨，殊私薦及。出入鴛鸞之殿，棲遊日月之宮，蹀紫燕於香街，捧金輪於馳道者，蓋得其忠焉。公以勢莫久居，了真空而是觀；所歸正信，悟即有而得元。於以運短道長，功存裏沒，天寶十二載十一月十一日，寢疾終於鹹寧縣來庭裏之私第，時春秋五十二。夫人則天水郡君趙氏之女，作嬪葉禮，於飛有光，先夫亡沒，三歲而裏，即以明年夏六月八日，合葬我府君夫人於長樂之原，禮也。天子以舊臣可重，軫念於懷，既贈之以粟帛，複爰申於吊祭，喪事之日，人力借供。嗚呼！生榮沒哀身沈譽在，繐帷裏故，石槨猶新，掩泉戶以空幽，慮桑田之腦炎，將刻石以斯著，庶不為冥寞君者乎！乃作銘曰：
名家令族，孝子忠臣，禮義及物，賢良立身。鬱鬱芳猷，堂堂雅量，白圭無玷，玉卮有當，官因德建，寵自勤榮，侍衛宮禁，輝光日生。上壽未央，於焉卒歲，落影西沈，巨川東逝。白日晝短，黃泉夜長，佳城寂寞，原野悲涼。美石已刊，功名❥❥❥❥❥洊，千秋不改。
善利物者曰水，水之靈者曰瀆，瀆有三而濟居其一焉。道源數畝，而深無底，細流數裏，而能截河，信造化之奇功者也。天官小宰達奚公，智乃周物，德惟上善，昔遊於茲，嚐誌其事。琚忝尉此邑，恐墜斯文，爰命攻金，刻諸樂石，庶將來之不朽也。
