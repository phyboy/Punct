端，肅宗朝比部郎中。太常諡楊綰曰文貞，端持異議。帝惡其言醜險不實，貶巴州員外司馬。
古者美惡無私，裒貶必當，將以嘉善而退惡，為列辟之明典也，可不慎歟？今謹詳前諡文貞者，稽法考事，恐非光允時論，發揚來訓矣。夫道德博聞曰文，清白守節曰貞。且元載與司徒友敬殊深，推為長者，首舉清要，人莫與京。及司徒寵望漸高，載畏其逼，又知載隳壞紀綱，心貳於君，既懼其疑，因而疏閒，有口皆知載惡，而獨曾無一言。或有發載之惡，證告未明，抱誠坐法者。司徒時居上列，奏達非難，不能因此披衷正詞，全誌士之命，露凶狡之私，而乃晏安自泰，優遊過日。使元載禍誇大滅身，竟勞聖上防伺之慮，豈守節不隱耶？豈懷道無毒耶？非謂文貞明矣。洎元載將謀不忠，罔聰蔽聖，嗇恩於下，招怒於上。使北塞人勞，有過時之戍；西郊虜入，無吊災之惠。磁、邢忠義之士，將死複生；梁、宋傷夷之人，或寒或餒。搜訪旌恤，中外所急，載皆絕之，使王澤不及於下，為行路所嗟。而楊公當聖上維新之時，居天下得賢之望，誠宜不俟終日，造次速言。乃寂寥啟悟，禁閉謨猷，貪食萬錢之賜，虛承一心之顧。使防河之人，家聞《采菉》這歎；近甸諸邑，多興《祈父》之憂。豈慈惠愛人乎？既曰不慈不惠，何以謂之文；有隱有毒，何以謂之貞乎？古者諸侯有國，卿大夫有家，上以報祖宗，下以處子孫之義也。楊公曆處厚俸，人謂儒宗，曾不立家，又無私廟。寧使人老闕敬祖之禮，位極亡祭祀之宮，凡在衣冠，誰不歎恨？又乖大義克就湣仁接禮之義矣，曰文與貞，曷可以議？聖人立諡，有公無私。所以周宣不敢私於父，諡曰厲；漢宣不敢私於祖，諡曰戾。百王明制，曆聖通則。昔公叔文子有死衛之節，修班制之勤，社稷不辱，方居此諡。爰及太宗初魏公徵有匡救公直之忠；中宗末蘇環有保安不奪之節。所以諸賢甚眾，諡文貞者不過數公。至於燕公張說，先朝辭翰之臣，名節昭著，省司尚謂不可，至今人故稱之。由是言之，烏可比德？請牒大常，更詳他諡，以守彝章。庶乎青史之筆，不乖於周漢；黃泉之魂，免慚於蘇魏。謹議。
南仲，華州下邽人。乾元安裝制科登第，授太子校書，曆御史中丞，改給事中，出為陝虢觀察使。貞元中遷鄭滑節度使，授尚書右僕射。十九年卒，年七十四，贈太子太保，諡曰貞。
伏聞貞懿皇後今於城東章敬寺北以起陵廟，臣不知有司之請乎，陛下之意乎，陰陽家流希旨乎？臣愚以為非所宜也。謹具疏陳論，伏願暫留天眷而省察焉。臣聞人臣宅於家，君上宅於國。長安城是陛下皇居也，其可穿鑿興動，建陵墓於其側乎？此非宜一也。夫葬者藏也，欲人之不得見也。是以古帝前王葬後妃，莫不憑邱原，遠郊郭。今則西臨，宮闕，南迫康莊，若使近而可見，死而複生，雖在西宮，待之可也。如骨肉歸土，魂無不之，章敬之北，竟何所益？視之兆庶，則彰溺愛；垂之代累明德，此非所宜二也。夫帝王者，居高明，燭幽滯。先皇所以因龍首建望春，蓋為此也。今若起陵目前，動傷宸慮，天心一傷，數日不平。且匹夫向隅，滿堂為之不樂；萬乘不樂，人其可歡心乎？又暇日起歌動鍾於內，此地皆聞，此非宜三也。伏以貞懿皇後坤德合天，母慈逮下，陛下以切軫旒扆，久俟蓍黽。始諡之以貞懿，終待之以褻近，臣竊惑焉，非所以稱述後德，光被下泉也。今國人皆曰：「貞懿皇後這陵邇於城下者，主上將日省而時望焉。」斯有損於聖德，無益於貞懿。將欲寵之，而反辱之，此非宜四也。凡此數事，實玷大猷，天下鹹知，伏惟陛下熟計而取其長也。陛下方將偃武靖人，一誤於此，其傷實多。臣恐君子是非，史官裒貶，大明忽虧於掩蝕，至德翻後於堯舜，不其惜哉！今指日尚遙，改卜何害？抑皇情之殊眷，成貞懿之美號。❥
至遠始名鵬，趙州高邑人。上元時制策高第，勳吏部員外郎中，遷天官侍郎，出為壁州刺史。卒年四十八。
夫招搖東指，寰區識天下之春；瀋漲北臨，川穀有朝宗之地。況乎皇明發而萬物睹，天衢亨而四隩宅，故以驟險浮深，同文協軌者也。若乃壤鄰驕子，家號名王。握蔥野之瑰奇，潄蒲源之粹液。井蛙自許，既累嗤於越子；風鴻且遇，仍嗣美於秺侯。則大將軍安侯其人矣。
侯諱附國，其先出自安息，以國為姓。有隋失馭，中原無何；突厥乘時，籍雄沙漠。侯祖烏喚，為頡利吐發，番中官品，稱為第二。王庭雖局，方冠射雕之勇；帝鄉何遠？空鬱衛牛之氣。父朏汗，望日月於中衢，奮羽毛於邊服。勢同鵲起，功隨豹變。貞觀初，率所部五千餘人朝，詔置維州，即以朏汗為刺史，拜左武衛將軍，累授左衛右監門衛二大將軍，封定襄郡公。寄等連城，榮超合壘，析圭胙土，時議稱之。侯運偶千年，才標一日，服太阿而善斷，覽介石以知機。有顧鶉籠，實懷先覺，乃心鳳扆，奚歎後予。於是拔跡泥沙，翻飛霄漢，亦以貞觀四年，與父俱詣闕下，時年一十有八。太宗見而異之，即擢為左領軍府左郎將，尋令與鴻臚丞趙德楷諭旨於吐穀軍。虜安寧鴂之巢，敢恃螳螂之斧，旅拒成命，逼迫行人，遇困加威脅，舉步逢艱阻。侯以命有所係，靜以體之，節不可失，貞以守之，雖弦矢屢移，而鐵石無改。既而加兵一蕩，凶氛四徹，竟獲全歸，僉以為蘇、武鄭眾，不獨高於前代矣。璽書歎述，遷本府中郎將，齎布帛五百，又加秩為忠武將軍行本職。十九年，太宗揚鑒暫撫，清海俗於三韓；駐蹕聊麾，駭天聲於六漢。侯功參末將，績預元戎，詔論功授上柱國，封騶虞縣開國男，食邑三百戶。就徽元年拜右領軍將軍，餘如故。荷元天之廣運，承湛露以晞陽，蒲璧開南面之尊，蘭錡盛北軍之寵。門驅四馬，匣紐雙黽。薄墓歸來，輝光不獨於三子；辨色而入，前後方參於五侯。疊藎流軒，徽枝岌嶪，足以震輝都鄙，謳謠氓庶。尋丁定襄公憂，執喪無替於少連，讓爵自先於季劄。及其字人按部，和風布政，使幼艾不懷，猷渠不驚。非樹其長，莫諳其俗。以此高乎，兼本官，復拜為使持節維州諸軍事維州刺史。朝谘良牧之能，物喜吾君之子。入虔戎政，縟共宿於星廬；出變夷歌，扇重暉於日域。龍朔中隨府易名，改為左戎衛將軍，總章年進為右戎衛大將軍，刺史勳封並如故。日觀崇岩，雲封峻霄三五之聲已邈，八九之跡難追。天子潔壇場，疏圭璧，報功崇德，騰茂實於石間。侯亦勵熊羆，從金鼓，前清後禦，罄忠勤於玉帳。咸亨初追封斯閥，仍本封進爵為子，加邑四百戶。方當降錫上樽，行升右地，嘯洪崖而自狎，揖浮邱以曾舉。而殷相肇夢，晉寢成妖。古謝今形，仙禽致是非之難；寒凝暑退，大椿屬搖落之期。哀哉！奄以調露二年二月十八日，寢疾終於神都，春秋八十有三。永隆二年二月二十三日，葬於雍州長安縣孝悌鄉之原，禮也。
惟侯緒茂膏粱，苦循鼎胄。降河潛潤，每孕傾都之寶；丹野成章，必矯冠群之翼。弱便英邁，長實宏遠，劍連三術，道蒙史以前驅；德包五善，揖楚臣於下席。從吾所好，方盡銳於戈予；在物或遺，故無資於筆硯。加以動會規楷，性非因習，泣書象於離宮，真資孝敬；感飛泉於異域，雅蹈忠誠。利以義通，功以濟物。故能夙攀閶闔，亟奉鉤鈐；效心膂於中年，享高明於暮景。左右深率從之奇，始終無纖芥之隙。行師則訓兵以律，受任則執禮無違。非才優體二，道恭感一，惟微惟熙，至公至平者，疇能與於此哉？悲夫！琴心輟奏，去高堂而不留；筮氏觀黽，創幽穸而期兆。鼓秋風於古樹，誰識將軍？思白日於荒鄰，空懷中散。賓禦旋兮寒野暮，池館靜兮浮雲陰。可作無時，與歸何想？長子故右玉鈐衛將軍北平縣公思祗藻身淑慎，流聲奕葉，繁滋遽委，危露先飄。次子魯州刺史思恭等，趨表闕以擗心，涉禮庭而收泗，薦蘭之誠徒切，集蓼之哀永萃。思所以仿佛形容，揄揚清懿；托問詞於廣陌，播雄名於大隧。乃為銘曰：
閬風秀迥，河氣靈長。於昭化毓，實延英芳。棱飛玉塞，勢軼沙場。家承有土，祚曆無疆。分源何從，揚飆南入。削衽荒庭，殺凶大邑。孝乎何取？中焉是襲。花綬遙遙，雲冠岌岌。敷命河首，逢羈海裔。雲天變色，鄉關無際。虎噬徒交，壯心益勵。卒延裒廉，豈嗟拘滯。作固蘭陛，仍分竹符。盟申帶礪，禮盛傳呼。岩廊夕警，秘宇晨趨。還便後殿，出必前驅。本枝隱蔽，宣條求瘼。惠起人謠，清惟主諾。野乃聞勞，門非藉惡。是聽夏聲，諳知戎落。旋增厚秩，亦追崇封。逸豫斯邑，車服以庸。庭紛舞籥，室韻歌鍾。寧悲昃景，遽落高峰。梁木應悲，大星俄殞。廣川去楫，修途廢軫。倏兮已喪，蕭兮而盡。神乎不測，天乎何忍？永背青皋，即安元夜。泉台構壤，山門反駕。野吹方噎，榮輝不借。德雖隆於九原，神豈奄於萬化。
丁授官累日，被奏替請非時選，廢置不許，雲準敕旨冬已過旬限。丁訴云：今正在冬，當替隻在下牒之日，且辨論官材，不合拘以限約，廢置又執賢能，以歲時入其書，豈可無限。
任良物官，著國典而為重；守法立度，在所司而靡逾。丁筮仕策名，掄才授署。既而天書薦委，寧俟及瓜之期；會府陳辭，重希刈楚之選。官才登於累日，時已後於三冬。允哉廢置，明乎用舍。雖進賢是急，冀開取士之門；而嚴敕不移，誠曰在公之義。訴而不納，信謂得宜。況歲進其書，事有徵於前誌；不拘以限，亦何聽於薄言。請俟他年，無隳舊典。
誰為府君，犬必舀肉。誰為府僚，馬必食粟。誰死元公，餒死空腹。
護草木性，植彼薔薇。眼根不染，見爾色非。
延昌，乾元元年官監察御史、殿中侍御史知雜事，曆度支員外郎、吏戶二部郎中、京兆少尹，加諫議大夫。
中國經瀆，河為長。上應析木，下朝扶桑。演昆侖，逾積石，繚大漠，經龍門，灌注九州之閑，經營萬里之外。鱗介所宅，神靈所都。元冥總之以命官，馮夷憑之以為伯。唐堯觀諸，龍圖肇見；周公沈璧，榮光發祥。無符之來，彪炳彰煥，古先哲後，罔不欽崇。奠封居之儀，修壇墠之制。存乎祀典，代以為常。則班固序《漢書》，所謂河祠臨晉是也。偉其南直太華，北鄰中條渭水過其旁汾睢揭其後。風雲相蕩，精氣交馳，於以禮神，事之宜也。不然，發源自遠，地則多漫，胡為不昭晰於他邦，獨受享於茲土，前賢經始，抑有其由？至於春以泮凍，秋以涸凍，安以歲禱，終以報祈，嚐醪有加，騮駒是薦。蓋以在雍州之域，通天子之都，地既稱雄，禮雲異數。與夫淮流桐柏，江出岷山，僻在遐方，莫我京也。幽讚之力，實賴河公以潔為清瀾。至於數四，息昏墊之苦，絕羨溢之憂，濱河之人，闊無大害，此靈長之德，上善之功也。祈以正直，享以積誠，未嚐不誘其衷而降之吉也。或進以便佞，言以矯誣，未嚐不奪其魄而貽之禍也。歲大旱而作林雨，時夭劄以惠嘉生，依仁而行，唯德是輔。天寶歲，安祿山稱兵朔裔，肆逆東夏，焰烻扇燥，烝人爇焉。宗社有綴旒之厄，士庶有屮危之懼。太上南幸，肅宗北巡。賊相張儒，據有長安；賊將崔乾祜，固守蒲阪。今關內河東副元帥中書令汾陽郡王郭公，時為兵部尚書門下平章事朔方節度使，訓兵誓眾，超百二之險，謂此邦底定，則京師可圖。虔禱於河，潛軍以往，金鼓掩夜，渠魁出奔，遂收蒲城，神所道也。及師次渭汭，陰霧晦冥，公假寢之際，夢河神謂曰：「永豐倉側，將有急變，不如速退，姑以避之。」比全軍及郊，虜已雲合，克違寇難，神所扶也。其後李國楨之遇禍，公複總戎故絳。仆固懷恩之逆命，公又出鎮河東。大君日旰食，中外騷擾，公獨奮無前之勇，馳不測之地，始按節而來，終奠醑其邁。所謀必克，無往不平，再安叛渙，神所相也。爰自兵亂，以迄於今，時更十年，代曆二聖。國之氛霾，惟河公蕩滌；國之土宇，惟河公廓開；國之忠良，惟河公保祐；國之奸慝，惟河公殄摧。誠靡幽而不應，澤罔微而不該，得一以靈，不其宜哉！汾陽王深惟據我，屢崇昭報，奉性玉不敢愛也，致精意未嚐怠也。每蠲吉曆選，自郊徂官，尊於堂戶之閑，則神之昆弟具在；酬於屋漏之內，則神之伉儷攸居。文墨相望，男女無別。公曰：「神人之主也，禮政之源也。人有上下，則禮有內外之制。人所謂否，神其可考，盍築館於後，以安靈匹。」乃諮於副元帥副使太子賓客禦史大夫知河中府事崔公寓，量功命日，而後役於河西。縣大夫李開，不徵貨財，不殫日力，曾不逾月，克複於成。大廈耽耽，鬱其特起，內寢既立，神儀穆然。於是齒危發禿之老王端等進而稱曰： 「大河浩蕩，弊邑之望也。自公杖鉞，三至我裏。靈應蚃，未嚐或欺。國之克複，實始於此。安天步於臲卼，定人心於驛騷。大君成湯武之功，賢相保桓文之業，皆神之由也，矧內寢棘翼。今茲有成，此而無述，何以示後？願刻樂石，以彰厥庸。」公教曰：「諸公之辭，固不可抑，頌祗則可，無推美於予。」墨客聞，敢係辭曰：
浩浩長河，中國之紀。洪流激射，橫制地理。蒸雲吐霧，薦圖效祉。是曰經瀆。斯為德水，聖唐六葉。巨猾挻災。搟邑靡城，如霆如雷。汾陽矯矯，杖鉞而來。乃臨蒲阪，神實先道。乃亂渭水，亦必胥告。嗟我上相，神之所勞。汾陽之德，溫恭正直。柔嘉惟則，忠勤是力。秉心泉塞，不測不克。東西南北，剿絕奸慝。入登九命，一人是毗。出統三軍，四方是維。維言祐之，河公降禧。眾神在列，曾未區別。公為之節，內寢修設。寢廟亭亭，中外有經。濯濯厥靈，妃偶攸寧。嗚呼祠宇，焜燿中土。在河之滸，在城之下。刊茲片石，昭灼千古。
休字士美，廣平人。肅宗朝官左司司封員外郎。
甲司澤宮，將祭，而習禮所由置福不設中。禦史劾之。訴云：自邦國已下，則有名制王者這式，未之前聞。
刑措化成，教尊義立。將崇大射，爰隸舊章。先習禮於澤宮，且觀德於方國。相惟彼甲，天子有司，展四體而能勤，事一人而匪懈。固合在儀必備，豈可立事無規？今則乾道昭回，天光臨下。舍矢如破，雖則射不主皮；置福無中，如何發彼有的。法官之劾，以告闕於今供；司存之辭，訴未聞於古制。雖五等有數，四侯既張，而茲禮不存，斯人何罪？
有司議戶口減耗，請省州縣。百姓訴云：「州縣廢則所隸闊遠，罷人益困。請省官員。」
禹別九州，秦稱百郡，非無沿革，屢有廢興。苟損益之或差，亦因循而是務。頃者暫遇奸宄，人或流亡，軍旅是加，荒饉仍及。遂使黔黎失業，喬木罕見於人煙；井邑為墟，壞垣寧聞於畎畝。洎乎皇威遠被，寰宇肅清，頻沾利澤之私，遂亡幹戈之患。省司以罷人是恤，議廢置於州縣；百姓以遐路告勞，難駿奔於隸屬。眾以減員是請，或願取新；官以省邑為謀，盍宜仍舊。從人欲也，無或違之。
甲元日懸政象之法於闕下，金吾不許。雲職在佐天子以平邦國。萬人觀之，浹日而斂。
獻歲布德，群物俱新。懸法施令，眾官畢舉。是遵往躅，無昧彝憲。惟甲位當司馬，職在平人，載舉舊章，不忘所守。恪言新歲，爰率其徒。因天地之始和，擇官司之令典。懸之象魏，表一人之有法；徇以木鐸，俾萬方之知禁。將使國風所逮，丕冒海隅；王化所流，率先京邑。斯乃行古之道，得今之宜，進不侵官，退非越禮。奚金吾之妄糾？在古典而斯昧；無亦禁衛是恤，而於職司致尤。夏官既掌邦鄙，未嚐學矣；《周禮》盡在吾子，何所問焉？
度田居民，因地制賦。出不過籍，汔可小康。貢之無藝，是稱大桀。相維乙也，業乃齊民。營營四時，頗聞潤屋；青青千畝，自比封君。京兆以任切都城，事繁供億。主家戚裏，無聞荻竹之奢；比屋編氓，何擅渭川之富？俾其什一而稅，均夫播植之家。事雖合權，道恐非古。必也稅同裏布，征異漆林；自可責以所宜，誅其入觀。（疑）九土之法，賦不同科。四人之事，業乃殊等。今乃責非其有，出不以地。仆雖無似，竊亦有疑。
度田居民，因地制賦。出不過籍，汔可小康。貢之無藝，是稱大桀。相維乙也，業乃齊民。營營四時，頗聞潤屋；青青千畝，自比封君。京兆以任切都城，事繁供億。主家戚裏，無聞荻竹之奢；比屋編氓，何擅渭川之富？俾其什一而稅，均夫播植之家。事雖合權，道恐非古。必也稅同裏布，征異漆林；自可責以所宜，誅其入觀。（疑）九土之法，賦不同科。四人之事，業乃殊等。今乃責非其有，出不以地。仆雖無似，竊亦有疑。
甲元日懸政象之法於闕下，金吾不許。雲職在佐天子以平邦國。萬人觀之，浹日而斂。
獻歲布德，群物俱新。懸法施令，眾官畢舉。是遵往躅，無昧彝憲。惟甲位當司馬，職在平人，載舉舊章，不忘所守。恪言新歲，爰率其徒。因天地之始和，擇官司之令典。懸之象魏，表一人之有法；徇以木鐸，俾萬方之知禁。將使國風所逮，丕冒海隅；王化所流，率先京邑。斯乃行古之道，得今之宜，進不侵官，退非越禮。奚金吾之妄糾？在古典而斯昧；無亦禁衛是恤，而於職司致尤。夏官既掌邦鄙，未嚐學矣；《周禮》盡在吾子，何所問焉？
齊梧，貞元中，自給事中除御史中丞、東都留守。
甲元日懸政象之法於闕下，金吾不許。雲職在佐天子以平邦國。萬人觀之，浹日而斂。
獻歲布德，群物俱新。懸法施令，眾官畢舉。是遵往躅，無昧彝憲。惟甲位當司馬，職在平人，載舉舊章，不忘所守。恪言新歲，爰率其徒。因天地之始和，擇官司之令典。懸之象魏，表一人之有法；徇以木鐸，俾萬方之知禁。將使國風所逮，丕冒海隅；王化所流，率先京邑。斯乃行古之道，得今之宜，進不侵官，退非越禮。奚金吾之妄糾？在古典而斯昧；無亦禁衛是恤，而於職司致尤。夏官既掌邦鄙，未嚐學矣；《周禮》盡在吾子，何所問焉？
度田居民，因地制賦。出不過籍，汔可小康。貢之無藝，是稱大桀。相維乙也，業乃齊民。營營四時，頗聞潤屋；青青千畝，自比封君。京兆以任切都城，事繁供億。主家戚裏，無聞荻竹之奢；比屋編氓，何擅渭川之富？俾其什一而稅，均夫播植之家。事雖合權，道恐非古。必也稅同裏布，征異漆林；自可責以所宜，誅其入觀。（疑）九土之法，賦不同科。四人之事，業乃殊等。今乃責非其有，出不以地。仆雖無似，竊亦有疑。
錫土分茅，承宗主祭，立嗣以嫡，非才則賢。若拜璧而求，則佩玉寧吉。惟彼侯國，次當擇嗣。類田氏之得文，緣成愛客；同無恤之在趙，不墜克家。既舍子以貽孫，何棄今而行古？雖《檀弓》制服，知仲子之非；而《唐棣》與權，亦宣尼之訓。請從宗計，無信或非。
