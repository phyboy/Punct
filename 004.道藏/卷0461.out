門下：王者體元立極，欽若乎天地；纂業承統，嚴奉於祖宗。所以敬事修誠，務本郭孝，尊其上以禦於下，謹其身而訓於人。百神允諧，兆庶永賴，立國之本，斯其大經。朕燭理不明，違道招損，往遭多難，淪陷國都，天地宗祧，曠而莫主，則是欽若嚴奉之義缺矣，甚用懼焉。洎複京師，遽將告謝，有司以人力耗斁，禮物廢隳，日居月諸，歲聿雲暮。卜其吉日，俯在上春，齊心永懷，坐以待曙。而百辟卿士，抗疏上言，鹹謂人心未寧，不足以盡敬；寇孽猶在，不足以告功。迫於群情，俯抑誠願，郊廟孔邇，瞻言莫從，悼心慚顏，胡寧自處。重以和平未洽，災沴薦臻，去歲旱蝗兩河為甚，人流不息，師出靡居。加之以徵求，因之以荒饉，困窮殍餒，轉死邱墟。關輔之間，冬無積雪，土膏未發，宿麥不滋，詳思咎徵，有為而致。豈兵戎之後，餘祲尚存，將獄犴之中，深冤未釋。又河中淮右，逆將阻兵，汙脅齊人，陷之死地，雖欲自雪，厥路無由，抱義銜冤，足傷和氣。此皆由朕爽德，播災於人，為之父母，實用愧恥。今元陰已謝，春日載陽，勾萌華伸，幽蟄鹹震，思與海內，同心自新，發號更元，用符天意，宜改興元二年為貞元元年。自正月一日昧爽已前，大辟罪以下，已發覺未發覺，已結正未結正，係囚見徒，罪無輕重，鹹赦除之。先準敕令量移收敘人，所司據節文速與處分。應河中脅從將士，多是奉天赴難功臣，本居朔陲，夙尚忠節，豈以一夫詿誤，棄其累代勳庸。朕於此軍，尤所不忍，特宜洗滌，待以初誠。自非與官軍決戰，死於鋒刃，其餘雖臨陣擒獲，亦並釋放。如棄逆歸順者，有身先有官爵實封，一切如舊。仍準前後制敕，所在便給賞錢，並與甄敘。如有因危效節，建立殊庸，量其事績，特加獎擢。李懷光若能翻然悔過，朿身赴朝，念其嚐有大熏，必當終始全護，仍準前敕，授之官封。朕於功臣，庶亦無負，淮西將吏百姓等，皆被劫制，久為匪人，詢事原情，諒非獲已。今王師四合，計日誅夷，玉石俱焚，用增惻憫。宜令諸道進軍之日，唯罪首惡一人，自餘徒黨，悉從原宥。如有歸順及立功者，並準河中將士例裦獎。
夫為國之要，在於審官，共理分憂，守宰彌切，闔境性命，係乎其人。將使裏閭無愁苦之聲，風俗興廉讓之教，得不慎簡髦彥，寄之化源。自今已後，諸州刺史有闕，中書門下於朝官中精擇有理人才術者授之。如刺史縣令在任，頻年課績尤異者，擢授侍郎、給、舍、郎官、禦史，中外迭處，用觀其能，賞罰必行，期於競勸。自頃選曹署吏，唯以書判求人，務騁浮華，莫稽實行。且能言者不必適用，蘊用者或未能言，為官擇人，其在精覈。宜令清資常參官，每年於吏部選人中，各舉所知一人，堪任縣令錄事參軍者，所司依資敘注擬便於甲曆之內，具標舉主名銜，仍牒報禦史台。如到任後政理尤異，及有贓犯事跡著明者，所司錄舉官姓名聞奏，以為裦貶。其內外官員及京城諸使名目，委禦史審勘會，商量並省停減，仍集百寮定議，務從簡約，息費便人。其京外官職田及息利錢等。黠吏詆欺，移易疆畔，或貧人轉徙，捕係親鄰，日月滋深，弊彌甚。亦令百寮議其折衷，擇善而行。
往以賦役殷繁，人不堪命，定為兩稅，事額易從。比屬軍興，或逾始制，法無所守，吏益為奸。哀我勞人，汔可小息。自諸道州府，除兩稅外，應有權宜科率差使，一切悉停。京畿及近縣所欠百姓和糴價值，委度支即勘會支給。諸道非臨寇賊州縣，自冬已來點召官健子弟，並宜放散，任營生業。應經陷賊州縣，百姓屋宇被災毀，並貧病老弱，及遭傷損之類，所在量加優恤，使得安存。天下名山大川，並自古聖帝明王賢臣烈士祠廟墳墓，各委當處長吏擇日致祭，必資精潔，以達誌誠。班爵有差，所以序賢也；廩秩有等，所以明勸也。今或高卑失序，中外相逾，至於卿士之家，尚罹凍餒之患，忠信重祿，豈其然耶？內外官祿及俸錢手力雜給等，委中書門下度支即參詳定額聞奏。應赴奉天及妝城將士等，並功存社稷，節著艱危，中心藏之，豈忘酬報。頃緣府藏空竭，賞給未周，乃眷勳臣，實用增愧。應準元敕合請賞錢人等，委所司節減在官及百司費用，據所有財物，速與給付。應在京城及諸道立功將士等，先有詔旨，並許甄升，所司勘會，淹曆時月，委中書門下即準元敕處分。諸軍行營並河中朝邑被脅從將士，家口在京及諸州府者，宜令本道節度觀察使安存賑恤，各令優給。應諸軍諸使立仗見在城將士等，共賜物七萬匹，制書有未該備，所司速比類條件聞奏。敢以赦前事相言告者，以其罪罪之。亡命山澤，挾藏軍器，百日不首，複罪如初。赦書日行五百裏，遐邇鹹知。
門下：君天下者，受命於天地，繼業於祖宗，致其誠心，惟敬與孝。違敬莫大乎廢祀，虧孝莫大乎黷神。朕以眇身，屬承大統，縱欲敗度，浸生厲階。兵連禍深，變起都邑，六師播蕩，九服震驚。郊廟圖陵，陷於凶逆，神人乏主，將迨周星。列聖大業，幾墜於地，違敬虧孝，罪由朕躬。撫臨萬邦，甚用自愧，側身思咎，庶補將來。股肱元臣，比義葉德，爪牙眾士，戮力同心。誅大憝而都邑廓清，翦逋寇而關河底定。茲朕再與王公卿尹，洎億兆之人，備其盛容，修其禮物，薦誠清廟，展敬圜丘，陳謝罪愆，告雪憤恥。感慕慚惕，若無所容，上帝顧懷，再新景命。豈伊匪德，獨荷鴻休，思與普天，誕膺多福。可大赦天下：自貞元元年十一月十一日昧爽已前，大辟已下，已發覺未發覺，已結正未結正，係囚見徒，罪無輕重常赦不原者，鹹赦除之。左降官量移近處，流人及藩鎮效力，並即放還。應有痕玷禁錮，前後恩赦節文未該及者，亦宜洗雪，勿以為累。李希烈僭逆不道，誠所難容，朕憫念蒼生，務息征討，頻有詔命，許其自新，若能歸降，依前敕待以不死。淮西管內將士官吏百姓等，一切原宥，與之如初。先有官封，亦皆複舊，如能特建功效者，當別超擢。若家口親屬在諸道者，長吏綏撫，各使安存。其歸順百姓，仍委節度觀察使刺史給空閑地，任便安居，優複終身，務令全濟。待事平已後，聽歸本貫。天下百姓，去年十二月已前欠負官稅官租及諸色人逋懸，一物已上，但不在官內複內者，一切免放。內外文武官見任及致仕官，三品已上賜爵二級，四品已下加一階。天下諸使諸將軍士，三品已上賜爵一級，四品已下加一階。白身人賜勳三轉。自頃凶渠倡亂，逆臣附奸，保據國都，憑陵甸服。朕出次郊邑，再遷巴梁，險阻艱難，靡不經曆。暴亂之後，乃彰烈士之功；憂危之中，方見直臣之節。錄勳進善，其可弭忘。應奉天興元元年扈從立功並收京城將士食實封者，各隨文武與一子官，餘並加兩階，仍賜勳三轉。其文武百官應扈從到興元府者，五品已上賜爵一級，六品已下各加一階。合入三品五品者，不拘考限聽敘。其五品已下父母，未經追贈者與追贈。應平河中將士，即準元敕，速與甄獎。自建中四年已來，有身死王事，義烈著明，未經裦贈者，本道即具名銜事跡聞奏。諸道有解退官健，州府長吏切務安存，仍量以空閑田地給付。免其差役，任自營生。社稷之勳，以輔興王業；統帥之任，以總制戎麾。參袞職者其德崇，授麾節者其功大。方鎮乃國之垣翰，禁衛實予之爪牙。尹京實賴於肅清，主計尤資於辦集。所頒慶澤，宜越常倫。司徒兼中書令晟，宜與一子五品正員官並四品階。諸道副元帥，各與一子六品正員官。中書門下平章事充節度使，各與一子七品正員官。節度使及神策兵馬使、六軍統軍、金吾六軍、大將軍、判度支侍郎，各與一子八品正員官。都團練都防禦等使、京兆河南尹、金吾六軍將軍、殿前射生兵馬使，各與一子九品正員官。多難以來，三十餘載，克平禍亂，屬在戎臣。或節著艱危，或勳高戰伐，受任雖專於總帥，成功亦賴於群材。懋賞推恩，宜加裔嗣。諸道大將功業崇高者，各與一子官，本使節詳定，錄名聞奏。副元帥都統兼節度使下每道各二十人，都團練都防禦使下各十人。如大將子孫之中，有藝業優長，性行純確者，本使具狀聞薦，仍量事資給，令赴上都。朕當隨材授官，以充侍衛，庶使忠臣之後，與國無窮。故尚父子儀，先朝元勳，再複京邑；贈太尉秀實，以死為國，節冠古今。宜各與子孫一人五品正員官。自至德以後節度使大將，有忠烈績效著明，其後淪翳者，所司即條錄聞奏，與子孫一人正員官。諸色人應在賊中，潛奉神主，頃已甄賞，宜便賜優崇。三品已上賜爵一級，四品已下加一階。江淮轉運使檢校左仆射同中書門下平章事韓滉，勵精勤職，夙夜在公，漕挽資儲千里相繼，事無愆素，人不告勞，拯於凶災，厥有成績，可進封晉國公。關畿之內，連歲興戎，薦屬天災，稼穡不稔，穀糴翔貴，烝黎困窮，倉廩空虛，莫之賑贍。每一興念，惻然痛心。宜令度支取江西湖南見運到襄州米十五萬石，設法般赴上都，以救百姓荒饉。如山路險阻，車乘難通，仍召貧人，令其般運，便以米充腳價，務於全活流庸，庶事優饒，副朕勤恤。立國之道，始於親親，所以厚骨肉之恩，明教化之本。況薦經艱故，宗族漂淪，敦睦之情，有加常典。大長公主長公主公主，各與一子七品官。嗣王郡王郡主縣主，各與一子官，出身。應陪位皇親五等已上，諸親三等已上者，三品已上賜爵一級，四品五品加一階，六品已下及常選官散官等，簡選日優與處分，未出身人量授文武散官。如宗子中有德行才能者，宗正卿具以名聞，當別獎任。致理之本，在乎審官；審官之由，資乎選士。將務選士之道，必精養士之方。魏晉巳還，澆風未革，國庠鄉校，唯尚浮華，選部禮闈，不稽實行，學非為巳，官必徇人，法且非精，弊將安救？宜令百寮，祥思所宜，各修議狀，送中書門下，參較得失，擇善而行。有虞建官，三載考績，在漢為吏，或長子孫。蓋吏久於官，則人情不苟；官久於事，則理化有成。日者制度廢隳，考課乖舛，淹速靡準，升降無名，欲令庶寮，何所懲勸。自今巳後，刺史縣令，未經三考，不得改移。其餘非在職績效殊尤，亦不得越次遷轉。刺史停替，須待魚書。內外五品巳上，及常參官在任年考巳深者，即量才效用與改，中外迭處，以觀其能。夫明目達聰，務廣聞見，或慮懷才抱器輸忠納諫之倫，地處幽遐，無由自達，永言於此，夢想不忘。應諸色人，有長策濟時，忠規匡主，任具陳所見，詣所居之州，委刺史略與討論，觀其旨趣。但有裨治道，不涉私情，便與附驛遞進，朕當親覽。自立兩稅，經今百年，或初定之時，已有偏並，或戶口減耗，舊額猶存，輕重不均，流亡轉甚。委度支即折衷條理，以恤困窮。古者雖有水旱，人無菜色，皆由儲蓄不匱，勸導有方。前代所置義倉，國初亦循其制，被災救乏，甚便於人。即宜準貞觀故事，天下所墾見田，上自王公，下及百姓，每豐稔之歲，秋夏兩時，州縣長官以理勸課，據頃畝多少，隨所種粟豆稻麥，逐便貯納，以為義倉。如年穀不登，即量取賑給，官司但為立法勸諭，不得收管，仍各委本道觀察使逐便宜處置聞奏。敦本厚生，必資播殖，當今所切，莫甚於斯。自今百姓有墾辟田疇加於常歲者，所加之地，不得輒徵租稅。其刺史令長考課，亦以本界墾田多少為殿最。今年蝗旱損甚州府，開春之後，量給種子，使就農功。天下應荒閑田，有肥沃堪置屯田處，委當管節度使觀察都團練都防禦等使刺史審細檢行，以諸色人及百姓情願者，使之營佃。如部署精當，收獲數多，本道使刺史特加裦升，屯田等節級優賞。如是逃戶田地，本主複業，即卻給還。輦穀之下，四方會同，供應既多，難為準定，急賦繁役，人何以堪？宜令京兆尹與度支計會，長安萬年兩縣，每季各先支貯備錢五千貫文，於縣庫收納，定清幹官專知。應緣卒須別索，及雜供擬並工匠等，縣令與專知宮先對給價錢，季終之後，申度支勘會。應闕和市和雇，並須先給價錢。兩稅外，一物已上，不得科配百姓。御史台朝廷紀綱，尚書省治化根本，百度得失，係乎其人。自頃制敕頒行，所司多不遵守，王臣奉職，豈所宜然？委御史台左右丞切糾稽違，無壅朕命。南郊太清宮太廟應職掌行事官，郊廟攝將軍中郎郎將及留守副留守內定行從官，三品已上各賜爵一級，四品已下加一階，並賜勳兩轉。其諸色支供作官司直長上流外灼然要職掌者，並賜勳兩轉。行事室長掌坐齋郎禮生讚者，減二年勞；無勞可減者，簡選日優與處分。崇賢館學生見在者，減帖策各一道。國子監陪位學生賜勳一轉。介公、酅公各與一子官，如無子孫，賜物一百匹。神策六軍殿前左右射生英武威遠皇城左右金吾街使將士，應緣大禮宿衛禦樓立仗，及守本庫本營者，共賜物若干端匹。天災作沴，深儆予衷，蹐憂慚，罔知攸措。令穀價騰踴，人情震驚，鄉閭不居，骨肉相棄，流離殞斃，所不忍聞。公私之間，廩食俱闕，既無賑恤，又複徵求，財殫力竭，繼以鞭箠。弛征則軍糧乏贍，厚取則人何以堪。念茲困窮，痛切心骨，思所以濟，浩無津涯。補過實在於增修，救患莫如於息費。致咎之本，既由朕躬，謝遣之誠，宜自朕始。宜令尚食所進禦膳，每日各減下一半。應宮人等每月惟供給糧米一千五百碩，飛龍廄馬，從今已後至三十日已前，並減一半料。京兆府應差科百姓，及和市和買等諸色目，事無大小，一切並停。公私債負，容待蠶麥熟後徵理。
門下：朕以寡德，屬當大統，皇天眷佑，俾主兆人。懼不克承，夙夜祗畏，緬懷前烈，致於昇平。予心浩然，罔知攸濟，小大之務，曷嚐不勤，芻蕘之言，亦莫不敬。慮每存於致理，誌常在於恤人，中宵屢興，終食累歎。一事乖弛，惄焉疚懷，一夫罹殃，惻若傷體。思與海內，同臻大和，息其戰爭，保其生業。降心從眾，實匪有辭，克己利人，誠無所吝。然以視聽有極，思慮難周。況乎長自深宮，安於近習，損益之理，寧免過差；幽遠之情，固多未達。由是兢兢砥礪，悔往修來，燭理所患於不明，推心庶幾於無負。日慎一日，於今十有五年矣。上靈降鑒，多士葉誠，五稼屢豐，四鄙不擾，方鎮輯睦，幹戈底寧，邊壘繕完，殊方款附。協天地會昌之運，實宗社無疆之休；慶既荷於元功，禮有昭於大報。矧惟霜露之感，永切孝思，禋燎之儀，每勤精意。將申誠敬，其在躬親。是與公卿大夫，虔奉犧牲，恭奠圭璧，陳其文物，薦其馨香，類秩於泰壇，朝享於寢廟。率職來助，萬邦攸同，備物致嚴，百禮具舉。誠慕獲展，神人允諧，明發永懷，慶感斯集。純嘏所錫，豈惟朕躬，思俾普天，均承惠澤。可大赦天下：貞元九年十一月十日昧爽已前，係囚見徒，大辟已下，罪無輕重，鹹赦除之。其見於官司辯對者，亦並放免。官人犯入已贓，不可令其卻上，已後勿以為累。左降官及流人，並量移近處，其官已經量移未複資者，還其階爵。竄謫遐裔，冀速沾恩，比者準制量移，所司比例申牒。屢加盤覆，累涉歲年，既甚淹遲，且不均一，宜令吏部刑部審勘檢本流貶及量移敕旨，比類元犯事狀輕重，兩月內與處分。內外文武見任及致仕家居，並諸軍諸將士等，三品已上賜爵一級，四品已下加一階。從我巡狩，涉於艱難，錄其忠勞，宜有優異。應從奉天扈從至興元府文武官將士等，普恩之外，三品已上賜爵一級，四品已下加一階。兵興已來，垂四十載，稅額煩重，人巳困窮，因之以流離，加之以凍餒，為人父母，實切哀傷。誠由德化未孚，耗斁猶廣，每欲蠲複，使之小休，迫於軍儲有意未就。姑示勤恤，減其田租惠貸非多，良深憫愧，天下百姓。貞元十年地租斛鬥應合度支收管者，宜並三分減收一分，如當管無屬度支斛鬥，即減放合送上都十分之一。其所放斛鬥錢物，並委巡院官與觀察經略等使計會，審勘定數，分明榜示百姓，仍具申奏。去年以來所有貸糧種子，並存百姓腹內者，一切放免。富國安人，在於薄斂，必不得已，簡則易從。自頃削去煩苛，定為兩稅，既無他撓，頗便於時。朕推誠禦人，所貴在信，保此成法，斯於不逾。凡百有司，所宜遵守，儻求取無節，則因緣起奸，獲利失人，殊乖朕意。諸司諸使及諸州府，除兩稅外，別有科配悉宜禁絕。近年以來，因和市和糴欠負百姓錢物，並即填還。已後官司應有市糴者，各須先付價直，不得賒取抑配因茲斂怨擾人。水旱為災，古人不免，苟有豐蓄，則無凶年。間屬多虞，裏閭凋耗，如務求於日給，不遑慮於歲儲。一穀不成，人則艱食，害至而救，其傷已多，俾無餒殍之憂，將在備之而已。宜委諸州府長吏，每年以當管回殘餘羨錢物，穀賤時收糴，各隨便近貯納。年終具有無多少，報中書門下，兼申考功，以為考課升降。如有替代，各分交領，準前申報。若遇災異不稔，即量事給與百姓，輒有將充諸色用者，以枉法贓罪之。其勸課百姓，自置義倉，仍準貞元元年十一月十一日制處分。立人之道，惟孝與忠。孝莫大於榮親，忠莫先於竭節。惟爾師長卿校，洎乎方嶽列藩，保乂皇家，交修庶績。竭節之效；既昭乃誠，榮親之恩，宜洽國典。內外文武清望職事官，並節度觀察都防禦都團練經略等使，父在未有官，量授檢校五品官，母在未有邑號者，各封邑號。父母亡沒者，量與追贈，已經追贈者，更與改贈。佐運之臣，納忠之輔，功既存於社稷，慶宜及於子孫。故周錫土田，漢傳帶礪，疇其爵邑，與國始終，固以明報德之恩，勸為臣之節。其或年代未遠，利澤猶存，祠宇已變於荒墟，裔嗣不編於仕籍，思其人，猶愛其樹，況奠享乏主，而不加省錄者乎！興滅國，繼絕代，所以禮先賢也；修宗廟，敬祀事，所以教追孝也。化俗歸厚，此其大端。應九廟配享功臣，及武德以來將相，名節特高，有封爵廢絕，祠廟無主者，宜許子孫一人紹封，以時享祀。自今以後，應有家廟，子孫但傳襲封爵者，並許享祔於廟。其有毀賣私廟及買之者，各以犯教義贓論。自古聖帝明王忠臣烈士，各令所在長吏以禮致祭。《書》敘明目達聰，垂拱而理。《詩》稱「濟濟多士，文王以寧」。舍已從人，故能通天下之誌；棄瑕錄用，故能盡天下之才。昔在太宗，勤求理道，納諫如響，任賢勿疑，致俗於太平，垂範於永代。朕獲承鴻緒，追慕聖猷，書之座隅，常自儆勵。朝夕翹想，庶聞嘉謀，夢寐勞懷，思得賢士。凡厥在位，所宜共成，諸司官有陳便宜者，各盡所見。條疏封進，事有冤滯，政有闕遺，悉當極言，無或隱避。詔敕不便於時者，所司執奏以聞。天下有蘊德懷才，隱居不仕，委所在觀察使表薦，當以禮邀致。諸色人中有賢良方正，能直言極諫；或博通墳典，達於教化；或詳練故事，長於著述；或精習律令，曉暢法理；或該明吏術，可委理人；或洞識韜略，堪任將帥者：委所在州府長吏及台省常參官詳錄行能舉奏，仍牒報吏部。其所舉人，並限來年七月內到京，朕當親試。應緣大禮，掌職行事仗內引駕攝將軍中郎郎將留守副留守，並諸道表狀陪位法駕三引官等，三品已上更賜爵一級，四品已下加一階。其郊壇宮廟行事官，仍各賜勳兩轉。皇親諸親應陪位者，三品已上賜爵一級，四品五品加一階，六品已下及常選官，至選日優與處分。白身人及諸色應陪位官等各賜勳兩轉。親王大長公主郡主縣主賜物各有差。酅公、介公各賜物若干段。行事室長掌坐齋郎禮生讚者，各減一年勞，無勞可減者，至簡選日優與處分。崇賢館學生減策一道，國子監學生陪位者，及應緣祗應諸司作官直長長上流外要職掌，內侍省白身，諸州行綱考典兩京耆壽，諸色番役當上在城並量留十月番人等，各賜勳一轉。鴻臚番客共賜物若干。神策六軍、英武威遠皇城金吾街使、諸軍諸使將士，應緣大禮宿衛禦樓立仗及守本庫本營者，共賜物若干端匹。天下耆老，百歲已上者各賜錦帛五段，米五碩。八十已上及鰥寡惸獨不能自存者，委刺史縣令各國優恤。應緣大禮國階及賜勳爵等申報敘奏期限，並準貞元六年十二月二日敕處分。餘依常式，所司不須更作條件。赦書日行五百裏，布告遐邇，鹹使聞知。
雲雷構屯，縣興難。非山嶽降神，不生良弼；非股肱葉契，不集大勳。故高宗得傅說，中興殷邦；宣王任吉甫，重光周道。天寶之季，寇陷二京，時則先臣子儀，翼戴肅宗，戡定禍亂，再造區夏，於今賴之。肆予小子，獲纘丕構，不克負荷，失守宗祧。天祚我唐，降生忠烈，有社稷之臣曰開府儀同三司檢校尚書左仆射中書門下平章事、充神策軍節度鄜坊等州管內觀察處置等使、京畿渭南渭北商華等州兵馬副元帥上柱國合川郡王李晟，沈肅有勇，堅明能斷。聞難感憤，誓軍徂征，誠激於衷，義形於色。自河之右，萬里濟師，殷然雷奔，大盜懾駭。屬皇家不造，戎帥誘奸，重茲播遷，郊甸震蕩。而晟蓄銳養士，深壘固軍，以謀吞元凶，以義糾群帥。躬擐甲胄，率先啟行，布忠信為軍聲，持義烈為戰器。廓清氛沴，寧複皇都，宗廟載安，宇宙斯泰。佐予興運，時乃茂功。德厚者任崇，業盛者報重，升以元輔建於上公。熙庶績而翼宣九歌，擾兆人而敬敷五教。用疇井賦，貽厥子孫，與國鹹休，永播丕烈。可司徒兼中書令，仍賜實封一千戶，餘並如故。俟還京後，所司擇日，備禮冊拜，宣示中外，以彰元勳。
宰輔之任，獻替為務，內凝庶績，外撫四夷，調陰陽以成歲功，贊化育而熙帝載。若金用礪，其弼予違，如旱為霖，允從人望。矧時屬多難，彌切任賢，朕未嘗不朝夕論思，夢寐懷想，道之所在，人遠乎哉。朝議大夫守戶部尚書兼御史大夫充荊襄江西等道都元帥統軍長史豐縣開國公賜紫金魚袋蕭復，性質端亮，理識精敏，約已宏物，體方用圓。為邦必表其理能，及霤亟聞於鯁議，動可成範，立不易方。守尚書吏部郎中兼御史中丞充荊襄江西等道都元帥判官賜緋魚袋劉從一，貞白其行，溫恭其文，居簡而適用必通，體和而臨事有立。持重能斷，端愨有恒，累更委任，多所宏益。守京兆府戶曹參軍翰林學士賜緋魚袋姜公輔志懷濟物，監必通理，主文而諫，忠靡退言。經始以謀，事皆前定，道無屈撓，智適變通。並可以參贊大猷，光膺僉屬。兵戎未靖期爾經綸，都邑未康，期爾還定。予一人有過，爾是用匡；伊萬姓不寧，爾是用乂。欽哉！慎乃有位，罔瘝厥官。復可守吏部尚書同中書門下平章事，散官封賜如故。從一可守尚書刑部侍郎同中書門下平章事，賜紫金魚袋。公輔可守諫議大夫同中書門下平章事，賜紫金魚袋。
兩漢制理，由乎審官，多以牧宰高第，入居台輔。黃霸自潁川而次遷丞相，卓茂由密令而超拜三公。蓋以為國本於親人，舉賢先於稱職，旌能勸善，風化大端。今革車薦興，賦煩人散，匡弼寡昧，屬於才臣。光祿大夫檢校吏部尚書兼成都尹禦史大夫、充劍南西川副大使、管內度支管田觀察處置等使上柱國魏國公張延賞，崇飭文行，勵精理道，踐曆中外，所至有聲。慮必周密，心無屈撓，簡廉以肅吏，慈惠以愛人。明以照奸，和以定眾，去若始至，久而見思。秉誌不渝，課績常最。以爾循良之化，佐予綏兆人；以爾經綸之才，佐予熙庶績。仍資威重，兼領蕃維，式慰《甘棠》之思，且繼《緇衣》之美。懋昭邦典，勿替家聲。可中書侍郎平章事，依前兼成都尹，餘如故。
論道經邦，興戎定亂，執是二柄，毗予一人。得諸全才，康濟大難，懋官胙土，備舉彝章。開府儀同三司檢校尚書左仆射同中書門下平章事、兼靈州大都督府長史、充靈鹽銀夏等節度管內觀察處置度支營田押蕃部落等使、仍充朔方邠寧振武等道奉天永平軍行營節度副元帥柱國樓煩郡王渾瑊，神降才傑，天資忠厚，葉於興運，為國輔臣。往以盜起上京，駕言出狩，群凶怙亂，再犯郊畿。時乃奮揚武威，董制師律，深居籌畫，奸慝寢謀。當敵指揮，士旅增氣，危城克固，我伐用張。重以賊臣蔑恩，養寇資亂，再罹艱阻。播越巴梁。時乃井轡載馳，執羈從邁，有見危致命之節，有憂國滅私之誠，凜然貞規，介若金石。縱橫有夷難之略，感激陳複國之謀，分總偏師，徑出重險。秉大節以誓群帥，布寬令以宥脅從。師次近郊，摧凶靡抗，軍臨近甸，下邑如歸。推成功以不居，期盡敵以自效，率其全眾，揚旆前追。雄威疾馳，元惡授首，柔德懷服，餘黨歸心。埽辟氛昏，安複園寢，懋乃嘉績，其維格天。範燮之讓能，耿弇之殄寇，總是二美，瑊其有焉。足以銘勳旂常，垂美竹帛，宜首台階之列，仍疇井邑之賦，祇膺時命，無替厥庸。可侍中，仍賜實封八百戶，餘如故。
