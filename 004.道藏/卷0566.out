君諱洪，字濬川。其先姓烏石蘭，九代祖猛始從拓跋氏入夏，居河南，遂去「烏」與「蘭」，獨姓石氏，而官號大司空。後七世至行襃，官至易州刺史，於君為曾祖。易州生婺州金華令諱懷一，卒葬洛陽北山。金華生君之考諱平，為太子家令，葬金華墓東；而尚書水部郎劉復為之銘。君生七年喪其母，九年而喪其父，能力學行。去黃州錄事參軍，則不仕，而退處東都洛上十餘年，行益修，學益進，交遊益附，聲號聞四海。故相國鄭公餘慶留守東都，上言洪可付史筆。李建拜御史，崔周禎為補闕，皆舉以讓。宣歙池之使與浙東使交牒署君從事。河陽節度烏大夫重允間以幣先走廬下，故為河陽得。佐河陽軍，吏治民寬，考功奏從事考，君獨於天下為第一。元和六年，詔下河南，征拜京兆昭應尉校理集賢禦書。明年六月甲午，疾卒，年四十二。娶彭城劉氏女，故相國晏之兄孫。生男二人：八歲曰壬，四歲曰申。女子二人。顧言曰：「葬死所。」七月甲申，葬萬年白鹿原。既病，謂其遊韓愈曰：「子以吾銘。」銘曰：
公諱丹，字某，姓韋氏，六世祖孝寬，仕周有功，以公開號於鄖。鄖公之子孫，世為大官，惟公之父政，卒雒縣丞，贈虢州刺史。
公既孤，以甥孫從太師魯公真卿學，太師愛之。舉明經第，選授峽州遠安令，以讓其庶兄，入紫閣山，事從父熊。通五經登科，曆校書郎咸陽尉，佐邠寧軍。自監察御史為殿中侍御史，征拜太子舍人，益有名，遷起居郎。吳少誠襲許州，拜河陽行軍司馬，未行，少誠死。改駕部員外郎。新羅國君死，公以司封郎中兼御史中丞，紫衣金魚往吊，立其嗣。故事，使外國者，常賜州縣官十員，使以名上，以便其私，號「私覿官」。公將行，曰：「吾天子吏，使海外國，不足於資，宜上請，安有賣官以受錢耶？」即具疏所以。上以為賢，命有司與其費。至鄆州，會新羅告所當立君死，還，拜容州刺史容管經略招討使。始城容州，周十三里，置屯田二十四所，化大行，詔加太中大夫。順宗嗣位，拜河南少尹，行未至，拜鄭滑行軍司馬。始至襄陽，詔拜諫議大夫。既至，日言事，不阿權臣，謇然有直名，遂號為才臣。
劉辟反，圍梓州，詔以公為東川節度使御史大夫。公行至漢中，上疏言：「梓州在圍間，守方盡力，不可易將。」征還，入議蜀事。劉辟去梓州，因以梓州讓高崇文，拜晉慈隰等州觀察防禦使，自扶風縣男進封武陽郡開國公，食邑二千戶。將行上言：「臣所治三州，非要害地不足張職，為國家費，不如屬之河東便。」 上以為忠。一歲，拜洪州刺史江南西道觀察使，以晉慈隰屬河東。公既至，則計口受俸錢，委其餘於官。罷八州無事之食者，以聚其財。始教人為瓦屋，取材於山，召陶工教人陶，聚材瓦於場，度其費以為估，不取贏利。凡取材瓦於官，業定而受其償，從令者免其賦之半；逃未復者，官與為之；貧不能者畀之財，載食與漿，親往勸之。為瓦屋萬三千七百，為重屋四千七百，民無火憂，暑濕則乘其高。別命置南北市營諸軍。歲旱，種不入土，募人就工，厚與之直而給其食。業成，人不病饑。為長衢，南北夾兩營，東西七里，人去渫汙，氣益蘇。復作南昌縣，徙廄於高地，因其廢倉大屋，馬以不連死。明年，築堤捍江，長十二里，疏為鬥門，以走潦水。公去位之明年，江水平堤，老幼泣而思曰：「無此堤，吾屍其流入海矣！」灌陂塘五百九十八，得田萬二千頃。凡為民去害興利若嗜欲。居三年，於江西八州無遺便。其大如是，其細可略也。卒有違令當死者，公不果於誅，杖而遣之去。上書告公所為不法若干條，朝廷方勇於治，且以為公名才能臣，治功聞天下，不辯則受垢，詔罷官留江西待辯。使未至月餘，公以疾薨。使至，辯凡卒所告事若干條，皆無絲毫實。詔笞卒百，流嶺南。公能益明。春秋五十八，薨於元和五年八月六日。公好施與，家無剩財。自校書郎至為觀察使，擁吏卒前走七州刺史，與賓客處如布衣時，自持卑一不易。
娶清河崔氏，故支江令諷之女，某官某之孫。有子曰寘，年十五，明經及第，嗣其家業。後夫人蘭陵蕭氏，中書令華之孫，殿中侍御史恒之女，皆先公終。有女一人。凡公男若干人，女若干人。明年七月壬寅，從葬萬年縣少陵原。將葬，其從事東平呂宗禮與其子寘謀曰：「我公宜得直而不華者銘傳於後，固不朽矣。」 寘來請銘，銘曰：
武陽受業，始於太師。以官讓兄，自待不疑。勤於紫閣，取益以卑。可謂有源，卒用無疵。慊慊為人，矯矯為官。爰及江西，功德具完。名聲之下，獨處為難。辯而益明，仇者所歎。碑於墓前，維昭美故。納銘墓中，以識公墓。
畢氏出東平，曆漢魏晉宋齊梁陳，士大夫不絕。入國朝，有為司衛少卿貝邢廬許州刺史者曰憬；憬之子構，累官至吏部尚書，卒贈黃門監，是為景公；景公生抗，為廣平太守，抗安祿山，城陷，覆其宗，贈戶部尚書；尚書生。家破時，生始四歲，與其弟增以俱小漏名籍，得不誅，為賞口賊中。寶應二年，河北平，宗人宏以家財贖出之，求增不得。增長為河北從事，兼官至御史中丞。既至長安，宏養於家，教讀書，明經第。宏死，益壯，始自別為畢氏。曆尉臨渙、安邑、王屋。年六十一，以元和六年二月二日卒於官。初罷臨渙，徐州節度張建封慕廣平之節死，聞君篤行能官，請相見，署諸從事，攝符離令四年。及尉王屋，徐之從事有為河南尹者，聞君當來，喜謂人曰：「河南庫歲入錢以千計者五六十萬，須謹廉吏。今畢侯來，吾濟矣！」繼數尹諸署於府者無不變，而畢侯固如初。竟以其職死。君睦親善事，過客，未嚐問有無。既卒，家無一錢，凡棺與墓事，皆同官與相識者事之。娶清河張氏女，生男四人：曰鎬、鉟、钅求、銳，女子三人：其長學浮屠法為比丘尼，其季二人未嫁。以其月二十五日，從葬偃師之土婁。銘曰：
上古愛民，為官求人。苟可以任，位加其身。其後喜權，人自求官。退而緩者，身後人先。故廣平死節，而子不荷其澤。王屋謹廉，而神不福其謙。嗚呼！天與人，苟無傷其穴與墳。
胡之氏，別於陳。明允先，河東人。世勤固，戴厥身。籍文譜，進連倫。惟明允，加武資。力牛虎，柔不持。吏夏陽，有施為。去平陽，民思悲。河東土，河陸原。宜茲人，肖後昆。五十七，不足年。孤兒啼，死下官。母弟證，秩大夫。摭君遺，哭泣書。友韓愈，司馬徒。作後銘，係序初。
范陽盧行簡將葬其父母，乞銘於職方員外郎韓愈，曰：「吾先世世載族姓書：吾胄於拓跋氏之宏農守；守後四代，吾祖也，為沂錄事參軍；五世而吾父也，為襄陽丞。始吾父自曹之南華尉曆萬年縣尉至襄陽丞，以材任煩，能持廉名。去襄陽則署鹽鐵府，出入十年，常最其列。貞元十三年，終其家，年六十七，殯河南河陰。吾母敦煌張氏也。王父瓘為兗之金鄉令，先君歿十三年而夫人終，年七十三，從殯河陰。生子男三人：居簡，金吾兵曹；行簡則吾；其次也，大理主簿；佐江西軍；其幼可久。女子嫁浮梁尉崔叔寶。將以今年十月，自河陰啟葬汝之臨汝之汝原。」吾曰：陰陽星曆，近世儒莫學，獨行簡以其力餘學，能名一世。舍而從事於人，以材稱。葬其父母，乞銘以圖長存。是真能子矣，可銘也。遂以銘：宏農諱懷仁，沂諱敫，襄陽諱某。今年實元和六年。
君諱蕃，字陳師。其先楚之族大夫，亡晉而邑於苗，世遂以苗命氏。其後有守上黨者，惠於民，卒遂家壺關。曾大父延嗣，中書舍人；大父含液，舉進士第。官卒河南法曹；父穎，揚州錄事參軍。君少喪父，受業母夫人，舉進士第。佐江西使有勞，三年，使卒，後辟，不肯留，獨護其喪葬河南。選補太原參軍，假使職，獄平貨滋息，吏斂手不敢為非。年四十有二，元和二年六月辛巳，暴病卒。其妻清河張氏，以其年十二月丙寅，葬君於洛陽平陰之原。男三人：執規、執矩、必復。其季生君卒之三月。君同生昆弟姊凡三人，皆先死。四室之孤，男女凡二十人，皆幼，遺資無十金，無田無宮以為歸，無族親朋友以為依也。天將以是安施耶！銘曰：
有行以為本，有文以為華。恭以事其職，而勤以嗣其家。位卑而無年，籲，其奈何！
昭義節度盧從史有賢佐曰孔君，諱戡，字君勝。從史為不法，君陰爭，不從，則於會肆言以折之，從史羞，麵頸發赤，抑首伏氣，不敢出一語以對。立為君更令改章辭者，前後累數十。坐則與從史說古今君臣父子道，順則受成福，逆輒危辱誅死。曰：「公當為彼，不得為此。」從史常聳聽喘汗。居五六歲，益驕，有悖語，君爭，無改悔色，則悉引從事，空一府往爭之。從史雖羞，退益甚。君泣語其徒曰：「吾所為止於是，不能以有加矣！」遂以疾辭去，臥東都之城東，酒食伎樂之燕不與。當是時，天下以為賢，論士之宜在天子左右者，皆曰「孔君孔君」雲。會宰相李公鎮揚州，首奏起君，君猶臥不應。從史讀詔曰：「是故舍我而從人耶！」即誣奏君前在軍有某事。上曰：「吾知之矣。」奏三上，乃除君衛尉丞，分司東都。詔始下，門下給事中呂元膺封還詔書，上使謂呂君曰：「吾豈不知戡也，行用之矣。」明年，元和五年正月，將浴臨汝之湯泉，壬子，至其縣食，遂卒，年五十七。公卿大夫士相吊於朝，處士相吊於家。
君卒之九十六日，詔縛從史送闕下，數以違命，流於日南。遂詔贈君尚書司勳員外郎，蓋用嚐欲以命君者信其誌。其年八月甲申，從葬河南河陰之廣武原。君於為義若嗜欲，勇不顧前後。於利與祿，則畏避退處如怯夫然。始舉進士第，自金吾衛錄事為大理評事，佐昭義軍。軍帥死，從史自其軍諸將代為帥，請君曰： 「從史起此軍行伍中。凡在幕府，惟公無分寸私。公苟留，惟公之所欲為。」君不得已留。一歲再奏，自監察御史至殿中侍御史。從史初聽用其言，得不敗；後不聽信，惡益聞君棄去，遂敗。
祖某某官，贈某官；父某某官，贈某官。君始娶宏農楊氏女，卒，又娶其舅宋州刺史京兆韋屺女：皆有婦道。凡生一男四女，皆幼。前夫人從葬舅姑兆次。卜人曰：「今茲歲未可以祔。」從卜人言不祔。君母兄戣，尚書兵部員外郎；母弟戢，殿中侍御史，以文行稱朝廷。將葬，以韋夫人之弟前進士楚材之狀授愈曰： 「請為銘。」銘曰：
允義孔君，茲惟其藏。更千萬年，無敢壞傷。
坻自戴侯畿始分。戴侯之子恕為幽州刺史，今居京兆諸杜，其後也。其季寬，孝廉郎中。寬後三世曼，為河東太守，葬其父洹水之陽。其後世皆從葬洹水。及正倫為太宗宰相，猶封襄陽公。太宗始詔葬京兆。襄陽公無子，以兄正藏子誌靜後，遂嗣襄陽公。生僑，為懷州長史，棄官，老沁水上，為富家，卒葬懷州武陟。長史生損，為左司郎中，卒贈少大理。大理生廙，為鄭州錄事參軍，死思明亂，贈吏部郎中。
公諱兼，字某，郎中第三子，舉進士第。司徒北平王燧戰河北，掌書記，累官至監察御史。其後佐徐泗州軍，遂至濠州刺史。徐泗州軍亂，以兵甲三千人防淮，道不絕，有功，加御史中丞，賜紫衣金魚。入為刑部郎中，以能官拜蘇州刺史。即辭行，上書曰：「李錡且反，必且奏族臣。」上固愛其才，書奏，即除吏部郎中，遂為給事中，出為商州刺史金商防禦使。改河南少尹，行大尹事。半歲，拜大尹。元和四年十一月二十二日，無疾暴薨，年六十。明年二月甲午，從葬懷州。
夫人常山郡君張氏，彭州刺史贈禮部侍郎蔇之女。生子男三人：柔立為天長主簿，詞立為壽州參軍，誼立為順宗挽郎；女一人。將葬，公之母兄太學博士冀與公之夫人及子男女謀曰：「葬宜有銘，凡與吾弟遊而有文者誰乎？」遂來請銘。銘曰：
大家，世有顯人。承繼綿綿，以及公身。始為進士，乃篤朋友。及作大官，克施克守。纂辭奮筆，渙若不思。公牒盈前，笑語指麾。祿以給求，食以會同。不畜不收，庫廄虛空。事在於人，日遠日忘。何以傳之，刻此銘章。
李觀字元賓，其先隴西人也。始來自江之東，年二十四舉進士，三年登上第；又舉博學宏詞，得太子校書。又一年，年二十九，客死於京師。既斂之三日，友人博陵崔宏禮葬之於國東門之外七里，鄉曰慶義，原曰嵩原。友人韓愈書石以誌之，辭曰：
已虖元賓！壽也者，吾不知其所慕。夭也者，吾不知其所惡。生而不淑，孰謂其壽？死而不朽，孰謂之夭？已虖元賓！才高乎當世，而行出乎古人。已虖元賓！竟何為哉，竟何為哉！
君諱翰，字叔清，博陵安平人。曾大父知道，仕至大理司直；大父元同，為刑部侍郎，出刺徐相州；父倚，舉進士，天寶之亂，隱居而終。
君既喪厥父，攜扶孤老，托於大江之南。卒喪，通儒書。作五字句詩，敦行孝悌，詼諧縱謔，卓詭不羈。又善飲酒，江南人士多從之遊。貞元八年，君生四十七年矣，自江南應節度使王棲曜命於鄜州。既至，表授右衛胄曹參軍，實參幕府事。直道正言，補益宏多。既去職，遂家於汝州，汝州刺史吳郡陸長源引為防禦判官，表授試大理評事。十二年，相國隴西公作藩汴州，而吳郡為軍司馬，隴西公以為吳郡之從則賢也，署為觀察巡官，實掌軍田。鑿澮溝，斬茭茅，為陸田千二百頃，水田五百頃。連歲大穰，軍食以饒。幕府以其功狀聞，使者未復命。以十五年正月五日，寢疾終於家，年五十有六矣。隴西公賻贈有加。自始有疾，吳郡率幕府寮屬，日一至其廬問焉；其既甚也，日再往問焉；其終也，往哭焉；比小斂大斂，三哭焉。於斂之二十一日，其妻與其子以君之喪旋葬於汝州，其二月某日，遂葬於某縣某鄉某原。
君內仁九族，外盡賓客，於其所止，其來如歸。苟親矣，雖不肖收之如賢；苟賢矣，雖貧賤待之如貴人。是故其歿也，其吊者與其哭者，其聲也必哀盡焉。妻鄭氏也，有子二人女一人。吾聞位不稱德者有後。嗚呼！君其終有後乎！銘曰；
朝之言嘻嘻，夕之言怡怡。偕入而出乘馬馳，一日不見而死。籲其悲。
貞元十八年十月十一日，太學博士施先生士丐卒。其寮太原郭伉買石誌其墓，昌黎韓愈為之辭曰：
先生明《毛鄭詩》，通《春秋左氏傳》，善講說，朝之賢士大夫從而執經考疑者繼於門，太學生習《毛鄭詩》《春秋左氏傳》者，皆其弟子。貴遊之子弟，時先生之說二經，來太學，帖帖坐諸生下，恐不卒得聞。先生死，二經生喪其師，仕於學者亡其朋。故自賢士大夫，老師宿儒，新進小生，聞先生之死，哭泣相吊，歸衣服貨財。先生年六十九，在太學者十九年。由四門助教為太學助教，由助教為博士；太學秩滿當去，諸生輒拜疏乞留。或留或遷，凡十九年不離太學。祖曰旭，袁州宜春尉；父曰婼，豪州定遠丞。妻曰太原王氏，先先生卒。子曰友直，明州鄮縣主簿；曰友諒，太廟齋郎。係曰：
先生之祖，氏自施父。其後施常，事孔子以彰。讎為博士，延為太尉、太尉之孫，始為吳人。曰然曰續，亦載其跡。先生之興，公車是召。纂序前聞，於光有曜。古聖人言，其旨密微。箋注紛羅，顛倒是非。聞先生講論，如客得歸。卑讓肫肫，出言孔揚。今其死矣，誰嗣為宗！縣曰萬年，原曰神禾。高四尺者，先生墓耶！
愈之宗兄故起居舍人君以道德文學伏一世。其友四人，其一範陽盧君東美。少未出仕，皆在江淮間，天下大夫士謂之「四夔」，其義以為道可與古之夔皋者侔，故云爾；或曰：夔嚐為相，世謂「相夔」，四人者雖處而未仕，天下許以為相，故云。
大曆初，御史大夫李棲筠由工部侍郎為浙西觀察使，當是時，中國新去亂，士多避處江淮間，嚐為顯官，得名聲，以老故自任者以千百數，大夫莫之取，獨晨衣朝服，從騎吏入下里舍請盧君。君時始任戴冠，通《詩》《書》，與其群日講說周公孔子，以相磨礱浸灌，婆婆嬉遊，未有舍所為為人意。既起從大夫，天下未知君者，惟奇大夫之取人也不常，必得人；其知君者，謂君之從人也非其常，守必得其從。其後為太常博士、監察御史、河南府司錄、考功員外郎，年若干而終。在官舉其職。夫人李姓，隴西人。君在，配君子無違德；君歿，訓子女得母道甚。後君二十年，年六十六而終。將合葬，其子暢命其孫立曰：「乃祖德烈靡不聞，然其詳而信者，宜莫若吾先人之友。先人之友無在者，起居丈有季曰愈，能為古文，業其家。是必能道吾父事業。汝其往請銘焉！」立於是奉其父命，奔走來告。愈謂立曰：「子來宜也，行不可一二舉。且我之生也後，不與而祖接，不得詳也。其大者莫若眾所與，觀所與眾寡，茲可以審其德矣。乃祖未出而處也，天下大夫士以為與古之夔皋者侔，且可以為相，其德不既大矣乎！講說周公孔子，樂其道，不樂從事於俗；得所從，不擇內外，奮而起：其進退不既合於義乎！銘如是，可以示於今與後也歟？」立拜手曰：「唯唯。」
君祖子輿，濮州濮陽令。父同，舒州望江令。夫人之祖延宗，鄆州司馬；父進成，鄜州洛交令。男三人：暢、申、易，女三人，皆嫁為士人妻。墓在河南緱氏縣梁國之原。其年月日，元和二年二月十日雲。
女挐，韓愈退之第四女也，慧而早死。愈之為少秋官，言佛夷鬼，其法亂治，梁武事之，卒有侯景之敗，可一掃刮絕去，不宜使爛漫。天子謂其言不祥，斥之潮州漢南海揭陽之地。愈既行，有司以罪人家不可留京師，迫遣之。女挐年十二，病在席，既驚痛與其父訣，又輿致走道撼頓，失食飲節，死於商南層峰驛，即瘞道南山下。五年，愈為京兆，始令子弟與其姆易棺衾，歸女挐之骨於河南之河陽韓氏墓葬之。女挐死當元和十四年二月二日。其發而歸，在長慶三年十月之四日。其葬在十一月之十一日。銘曰：
