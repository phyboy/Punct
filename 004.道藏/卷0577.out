當管奉詔，與諸管齊進，誅討邕管草賊黃少卿。漢軍馬步等若干人，各具兵馬數及軍將若干，前牒奉處分。
竊以天啟昌期，大功畢集，神開興運，微惡盡除。黃少卿等曆稔逋誅，舉宗肆暴，恃狡兔之穴，跧伏偷安；憑孽狐之丘，跳踉見怪。以為威弧不射，天網可逃。侵逼使臣，隳犯王略，恣其毒虐，速我誅鋤。敵國盡在於舟中，還師已期於席上。謂宜投戈頓顙，麵縛乞身，歸郡邑於王官，效黎獻於天吏。而乃繕兵補卒，增壘閉途，正當天討之辰，更積鬼誅之罪。眾輕鬥蟻，勇劣怒蛙。纖縞當強弩之初，孤豚僨肥牛之下。事。同拾芥，力易摧枯。杪忽蜂腰，虛見辱於齊斧；突梯鼠首，濫欲寄於旄頭。剿絕有時，不索何獲？
某拱稽致命，執銳忘生。車甲既備於小戎，鯨鯢豈逃於誅戮！竊觀上略，總制中權。戰士義激於身心，列校勢成於臂指。蹶張之技，盡出於山林；拔距之材，遍征於川洞。賞懸香餌，令布疾雷，莫不鼓舞戎行，虔恭師律。投軀不愆於羽檄，躓足唯俟。於牙璋。
今月某日，奏事官米蘭回，捧受詔命，神飛首勇，足蹈心馳，歡聲洽於萬夫，勝氣橫於千里。國容不入，屨且及於寢門；家事勿關，土已填於左闔。即以月日全軍出次，分道並進，所期戮力，敢告同心。孔大夫貞直冠時，清明格物，全體許國，一心在公，兵精食浮，為日固久。容府陽中丞以義烈為己任，勳襲太常；安南李中丞以英。武為家風，業傳彝器。並膺邦寄，克達皇威。南則浮海濟師，共集堂堂之陣；東則橫’江誓眾，用成善善之功。以此鼓行，坐觀盡敵，刑惟勿喜，誅有可哀。征側之勇冠一方，竟就伏波之戮；呂嘉之威行五嶺，終摧下瀨之師。嗟此陋微，自貽禽滅，勉成良畫，速致殊勳。雖荒徼之地，固不勞於有征；而升平之年，將自此而何事。書之竹帛，實謂揚名。事須移牒鄰管，以成犄角。舉牒者。
傳曰：《詩》《書》執禮。禮不執，則不行。自開元制禮，大臣諱避，去《國恤》章，而山陵之禮遂無所執。世之不學者，乃妄取預凶事之說，而大典闕焉。由是累聖山陵，皆摭拾殘缺，附比倫類，已乃斥去，其後莫能征。永貞、元和間，天禍仍遘，自崇陵至於豐陵，不能周歲。司空社公由太常相天於，連為禮儀使，擇其寮以備損益，於是河東裴瑾以太常丞，隴西辛秘以博士用焉。內之則攢塗秘器，象物之宜；外之則復土斥上，因山之制；上之則顧命典冊，與文物以授萬國；下之則制服節文，頒憲則以示四方。由其肅恭，禮無不備。且苞並總統，千載之盈縮；羅絡旁午，百氏之異同。搜揚剪截，而畢得其中；顧問關決，而不悖於事。議者以為司空得其人，而邦典不墜。裴氏乃悉取其所刊定，及奏復於上，辨列於下，聯百執事之儀，以為《崇豐二陵集禮》，藏於太常書閣，君子以為愛禮而近古焉。
昔韋孟以《詩》《禮》傳楚，而郊廟之制，卒正於玄成；鄭玄以箋注師漢，而禪代之儀，卒集於小同。賈誼以經術起，而嘉最好學；盧植以儒學用，而諶為祭法。舊史鹹以為榮。今裴氏太尉公以禮匡義，嗣侍中公以禮議封禪，祠部公以禮承大事，大理公以禮輔東宮，而瑾也以禮奉二陵，又能成書以充其闕，其為愛禮近古也，源遠乎哉！
瑾字封叔，其伯仲鹹以文學顯於世。大理之兄正平節公，以儀範成家道，以文雅經邦政。今相國郇公，其宗子也。郇公以孝友勤勞場於家邦。遊其門若聞《韶》《》，入其廟如至鄒、魯。恩溢乎九族，禮儀於他門。則封叔之習禮也，其出於孝弟歟？成書也，其本於忠敬歟？由於家而達於邦國，其取榮於史氏也果矣！
左右史混久矣，言事駁亂，《尚書》《春秋》之旨不立。自左丘明傳孔氏，太史公述曆古今，合而為《史記》，迄於今，交錯相糾，莫能離其說。獨左氏《國語》紀言不參於事，《戰國策》《春秋後語》頗本右史《尚書》之制。然無古聖火蔚然之道，大抵促數耗矣，而後之文者寵之。文之近古而尤壯麗，莫若漢之西京。班固書傳之，吾嚐病其畔散不屬，無以考其變。欲采比義會，年長疾作，駕墮日甚，未能勝也。幸吾弟宗直愛古書，樂而成之。搜討磔裂，捃摭融結，離而同之，與類推移，不易時月，而鹹得從其條貫。森然炳然，若開群玉之府。指揮聯累，圭璋琮璜之狀，各有列位，不失其序，雖第其價可也。以文觀之，則賦、頌、詩、歌、書、奏、詔、策、辨、論之辭畢具。以語觀之，則右史紀言，《尚書》《國語》《戰國策》成敗興壞之說大備，無不苞也。噫！是可以為學者之端耶？
始吾少時，有路子者，自讚為是書，吾嘉而敘其意，而其書終莫能具，卒俟宗直也。故刪取其敘，係於左，以為《西漢文類》首紀。殷周之前，其文簡而野，魏晉已降，則蕩而靡，得其中者漢氏。漢氏之東，則既衰矣。當文帝時，始得賈生明儒術，武帝尤好焉。而公孫宏、董仲舒、司馬遷、相如之徒作，風雅益盛，敷施天下，自天子至公卿大夫土庶人咸通焉。於是宣於詔策，達於奏議，諷於辭賦，傳於歌謠，由高帝迄於哀、平，王莽之誅，四方之文章，蓋爛然矣。史臣班孟堅修其書，拔其尤者充於簡冊，則二百三十年間，列辟之達道，名臣之大範，賢能之誌業，黔黎之風習列焉。若乃合其英精，離其變通，論次其敘位，必俟學古者興行之。唐興，用文理，貞元間，文章特盛。本之三代，接於漢氏，與之相準。於是有能者，取孟堅書，類其文，次其先後，為四十卷。
讚曰：文之用，辭令褒貶導揚諷諭而已。雖其言鄙野，足以備於用。然而闕其文采，固不足以竦動時聽，誇示後學。立言而朽，君子不由也。故作者抱其根源，而必由是假道焉。作於聖，故曰經；述於才，故曰文。文有二道，辭令褒貶，本乎著述者也；導揚諷諭，本乎比興者也。著述者流，蓋出於《書》之謨、訓，《易》之象、係，《春秋》之筆削，其要在於高壯廣厚，詞正而理備，謂宜藏於簡冊也。比興者流，蓋出於虞夏之詠歌，殷周之風雅，其要在於麗則清越，言暢而意美，謂宜流於謠誦也。茲二者，考其旨義，乖離不合。故秉筆之士，恒偏勝獨得，而罕有兼者焉。厥有能而專美，命之曰藝成。雖古文雅之盛世，不能並肩而生。
唐興以來，稱是選而不怍者，梓潼陳拾遺。其後燕丈貞以著述之餘，攻比興而莫能極；張曲江以比興之隙，窮著述而不克備。其餘各探一隅，相與背馳於道者，其去彌遠。文之難兼，斯亦甚矣。若楊君者，少以篇什著聲於時，其炳耀尤異之詞，諷誦於文人，盈滿於江湖，達於京師。晚節遍悟文體，尤邃敘述。學富識遠，才湧未已，其雄傑老成之風，與時增加。既獲是，不數年而夭。其季年所作尤善，其為《鄂州新城頌》《諸葛武侯傳論》，錢梓潼陳仲甫、汝南周願、河東裴泰、武都符義府、泰山羊士愕、隴西李諫凡六《序》《廬山禪居記》《辭李常侍啟》《遠遊賦》《七夕賦》皆人大之選已。用是陪陳君之後，其可謂具體者歟？
嗚呼！公既悟文而疾，既即功而廢，廢不逾年，大病及之，卒不得究其工、竟其才，遺文未克流於世，休聲未克充於時。凡我從事於文者，所直追惜而悼慕也！宗元以通家修好，幼獲省竭，故得奉公元兄命，論次篇簡。遂述其制作之所詣，以係於後。
博陵崔成務嚐為信州從事，為予言：邑有聞人濮陽吳君，弱齡長鬛而廣額，好學而善文。居鄉黨，未嚐不以信義交於物；教子弟，未嚐不以忠孝端其本。以是卿相賢士，率與亢禮。予嚐聞而誌乎心。會其子偘更名武陵，升進士，得罪來永州。因奉其先人文集十卷，再拜請予以文冠其首，予得遍觀焉。其為辭賦，有戒苟冒陵僭之誌；其為詩歌，有交王公大人之義；其為誄誌吊祭，有孝恭慈仁之誠。而多舉六經聖火之大旨，發言成章，有可觀者。
古之司徒，必求秀士，由鄉而升之天官；古之太史，必采民風，陳詩以獻於法官，然後材不遺而誌可見。近世之後位者，或未能盡用古道，故吳君之行不昭，而其辭不薦，雖一命於王，而終伏其誌。嗚呼，其可惜哉！
武陵又論次誌傳三卷繼於末，其官氏及他才行甚具雲。
仆聞之，世其家業不隕者，雖古猶乏也，求之於今，而有獲焉。王氏子某，與予通家，代為文儒。自先天以來，策名聞達，秉毫翰而踐文昌。登禁掖者，紛綸華耀，繼武而起。士大夫掉鞅於文囿者，鹹不得攀而倫之。乙亥歲，某自南徐來，執文貺予，詞有遠致。又著論非班超不能讀父兄之書，而乃徼狂疾之功以為名。吾知其奉儒素之道專矣。間以兄弟嗣來京師，會於舊裏。若璩、瑒在魏，機、雲入洛。由是正聲迭奏，雅引更和，播塤篪之音韻，調律呂之氣候，穆然清風，發在簡素。非文章之胄，曷能及茲？況宗兄握炳然之文，以讚關石，廌冠銀章，榮映江湖。則向時之美談，必復其始。某也謂予傳卜氏之學，宜敘於首章。操斧子班、郢之門，斯強顏耳。詩凡若干首。
談者謂大梁多悍將勁卒，亟就猾亂，而未嚐底寧。控制之術，難乎中道。蓋以將驕卒暴，則近憂且至，非所以和眾而乂民也；將誅卒削，則外虞實生，非所以捍城而一固圉也。是直慰薦煦諭，納為腹心，然後威懷之道備。聖上於是撫以表臣，讚以藝人，參剛柔而兩用，化順逆而同道。既去大憝，遂安有眾。故楊公以謀議之隙，對揚王庭，不逾時而承詔復命，示信於外諸侯。時當朝之羽儀，凡同官之寮屬，皆餞焉。容受童孺，使在末位。禮部郎中許公，以宏才奧學，已任文字，顧唱在席，鹹斷章而賦焉。謂工部郎中崔公，文為時雄，允宜首序。謂小子預離觴之餘瀝，俾撰後序，編以繼之。大凡軍旅之制，讚佐之重，崔公序之備矣。膺命受簡，欲默不敢，故書談者之辭，拜手以獻，用充餘篇雲。
貞鬆產於岩領，高直聳秀，條暢碩茂，粹然立於千仞之表。和氣之發也，稟和氣之至者，必合以正性。於是有貞心勁質，用固其本，禦攘冰霜，以貫歲寒，故君子儀之。清河崔敦詩，有柔儒溫文之道，以和其氣，近仁復禮，物議歸厚，其有稟者歟？有雅厚質方之誠，以正其性，愨論忠告，交道甚直，其有合者歟？是故日章之聲，振於京師。嚐與隴西李杓直、南陽韓安平泊予交友。杓直敦柔深明，衝曠坦夷，慕崔君之和；安平厲莊端毅，高朗振邁，悅崔君之正；予以剛柔不常，造次爽宜，求正於韓，襲和於李，就崔君而考其中焉。忘言相視，默與道合。今將寧覲東周，振策於邁，且餞於野，或命為之序。予於崔君，有通家之舊，外黨之親，然吾不以是合之。崔君以文學登於儀曹，揚於王庭，甲俊造之選，首讎校之列，然吾不以是視之。於其序也，故載之其末雲。
仆間歲驟遊邠疆，今戎帥楊大夫時為候奄，盡護群校。用笞法棰令，不吐強禦，下莫有逗撓浚暴而犯令者。沉斷壯勇，專誌武力，出麾下取主公之節鉞而代之位，鶡冠者仰而榮之。今又能旁貴文雅，以符召文士之秀者河南獨孤寧，署為記室，俾職文翰，翕然致得士之稱於談者之口。蓋朝廷以勇爵論將帥，豈濫也哉？獨孤生與仲兄實連舉進土，並時管記於漢中新平二連帥府，俱以筆硯承荷舊德，位未達而榮如貴仕，其難乎哉！
噫！自犬戎陷河右、遍西鄙，積兵備虞，縣道告勞，內匱中府太倉之蓄，僅而獲饜，投石而賈勇者，思所以奮力。論者以為天子且復河堧故疆，拓達西戎而罷諸侯之兵。則曳裾戎幕之下，專弄文墨，為壯夫捧腹，甚未可也。吾子曆覽古今之變，而通其得失，是將植密畫於借箸之宴，發群謀於章賽之筆，上為明天子論列熟計，而導揚威命。然後談笑樽俎，賦從軍之樂。移書飛文，諭告西土劫脅之伍，俾其簞食壺漿，犒迎王師，在吾子而已！往慎辭令，使諭蜀之書，燕然之文，炳烈於漢史，真可慕也。不然，是瑣瑣者，惡足置齒牙間而榮吾子哉！
觀室者，現其隅。隅之巍然直方以固，則其中必端莊宏達可居者也。人孰異夫是？今若杜君之隅可觀，而中可居，居之者德也。讚南方之理，理是以大；總留府之政，政是以光。其道不撓，好古書百家言，洋洋滿車，行則與俱，止則相對，積為義府，溢為高文。愨而和，肆而信，豈《詩》所謂「抑抑威儀，惟德之隅」 者耶？今往也，有以其道聞於天子。天子惟士之求為急，杜君欲辭爭臣侍從之位，其可得乎？濮陽吳武陵，直而甚文，樂杜君之道，作詩以言。予猶吳也，敢於是乎序焉。
近制，凡得仕於王者，歲登名於吏部，兵部則必參其等列，分而合之，率三十人以為曹，謂之甲。名書為三，其一藏之有司，其二藏之中書洎門下。每大選置大考績，必關決會驗而視其成。有不合者，下有司，罷去甚眾。由是吏得為奸以立威，賊知以弄權，詭竊竄易，而莫示其實。必求端愨而習於事、辯達而勤其務者，命之官而掌之。居三年，則又益其官而後去其職。
有範氏傳真者，始來京師，近臣多言其美。宰相聞之，用以為是職，在門下甚獲休問。初命京兆武功尉。既有成績，復於有司，為宣州寧國令。人咸曰：由邦畿而調者，命東西部尉以為美仕。範生曰：「不然。夫仕之為美，利乎人之謂也。與其給於供備，孰若安於化導？故求發吾所學者，施於物而已矣。夫為吏者，人役也。役於人而食其力，可無報耶？今吾將致其慈愛禮節，而去其欺偽淩暴，以惠斯人，而後有其祿，庶可平吾心而不愧於色。苟獲是焉，足矣。」季弟為殿中侍御史，以是言也告於其寮，鹹悅而尚之。故為詩以贈其去，而使予為序。
昔漢定方盛，文章之徒合於京師，亦既充金馬、石渠，則又溢於諸侯，求達其道。故枚乘客於吳，相如遊於梁。其或致書匡主，用極其誌，節之大者也；適時觀變，以成其性，道之茂者也。渤海幸君，既登於太常之籍，又膺邯鄲之召。北會元戎，直道自達，吾儕器其略；南聘天朝，相禮述職，公卿多其儀。合度平易於之間，雖枚生之節，長卿之道，無以尚也。冬十有二月，朝右禮備，復於轅門，我同升之友，是用榮其趣舍，惜其離曠，卜茲良夜，詠歎其美。比詞聯韻，奇藻遞發，爛若編貝，粲如貫珠，琅琅清響，交動左右。群公以待禦之往也，予闕其述，命係而序焉。
士之習為吏者，恒病於少文，故給而不肆；飾於華老，嚐病於無斷，政放而不制。今李生學於詩有年矣，吟詠諷賦，頗聞乎人。至於是州，唯州之牧谘焉。以讚戎事而糾群吏，甚直且武，豈所謂使而華者耶？以府喪罷去，擇而之乎有禮之邦。推是道也以往，然而不際於禮，則吾不知也。
八年冬，予與馬邑苑言楊聯貢於京師。自時而後，車必掛彗，席必交衽。量其誌，知其達於昭代；究其文，辨其勝於太常。探而討之，則明韜於樸厚之質，行浮於休顯之聞。遊公卿之間，質直而不犯，恪謹而不懾，交同列之群以誠信聞。予拜而兄之，以為執誼而固，臨節不奪，在兄而已。
是歲小司徒顧公守春官之缺，而權擇士之柄。明年春，同趨權衡之下，並就重輕之試。觀其掉鞅於術藝之場，遊刃乎文翰之林，風雨生於筆劄，雲霞發於簡牘，左右圜視，朋儕拱手，甚可壯也。二月丙子，有司題甲乙之科，揭於南宮，予與兄又聯登焉。予不厚顏懷愧而陪其遊久矣。
夏四月，告歸荊衡，拜手行邁，輪移都門之轍，轅指秦嶺之路。方將高堂稱慶，裏閈更賀，曳裾峨冠，榮南諸侯之邦，遐登王粲之樓，高視劉表之榻，桂枝片玉，光生於家。是宜砥商雒之阻艱，帶江漢之浩蕩，以談笑顧盼，超越千里而無倦根也。然而景熾氣燠，往即南方，乘陵炎雲，呼吸溫風。可無敬乎？慎進藥石，保安其躬，是亦非兄之所宜私也。群公道餞於霸陵，列筵而觴，送遠之賦，珪璋交映。或接首簡於予曰：「子得非知言揚者乎，安得而默耶？」予受而書之，編於群玉之右，非不知讓，貴、傳信焉爾。
始予幼時，拜兄於九江郡，睹其樂嗜經書，慕山藪，凝和抱質，氣象甚茂，雖在綺紈，而私心慕焉。厥後竊理文字，先禮而冠，遇兄於澤宮之中。觀其德，如九江之拜，蓋世俗不能移也。自是戰藝三北，左次陋巷。予亟會於其居，視其道，如澤宮之遇，亦挫抑所不能屈也。逾時而名擢太常，聲動京國，士輩仰慕，顧盼有耀。予獲賀於蔡通儒氏，窺其誌，如陋巷之會，又得意所不能遷也。君子誌正而氣一，誠純而分定，未嚐摽出處為二道，判屈伸於異門也。固其本，養其正，如斯而已矣。吾兄先覺而守道，獨立而全和，貞確端懿，雅不羈俗，君子之素也。亦既升名天官，告予東遊，是將乘商於，浮漢池，曆郢城，下武昌，復於我始見之地。則朋舊之徒，含喜來迎；宗姻之列，盡皆加禮以待；舟輿所略，賀聲盈耳；離群之思，行益少矣。仆不腆，見邀為序。狂夫之言，非所以誌君子也，自達而已。
隴西辛殆庶，猥稱吾文宜序事，晨持縑素，以班孝廉之行為請。且曰：「夫人殆所謂吉士也。願而信，質而禮，言不黷慢，行不進越。其先兩漢間繼修文儒，世其家業。其風流後允，耽學篤誌之土，往往出於其門。今夫人研精典墳，不告劬勩。屬者舉鄉里，登春官，獲居其甲焉。家於蜀之東道，其嚴君以客卿之位，讚是方嶽，為大夫良。今將拜慶寧覲，光耀族屬，是其可歌也。道出於南鄭，外王父以將相之重，九命赤社，為諸侯師。今又將亟駕省謁，從容燕喜，是又可歌也。故我與河南獨孤申叔、趙郡李行純、行敏等若干人，皆歌之矣。若乃序者，固吾子宜之。」柳子曰：「吾嚐讀《王命論》及《漢書》，嘉其立言。彼生彪、固之胄歟？相國馮翊公，功在社稷，德及生人。其門子遊文章之府者，吾嚐與之齒。彼生嚴氏之出歟？承世家之儒風，沐外族之休光。彼生專聖人之書，而趨君子之林，宜矣哉！」遂如辛氏之談，儒翰於素，因寓於辭曰：為我謝子之舅氏，珠玉將至，得無修容乎！
河東，古吾土也，家世遷徙，莫能就緒。聞其間有大河、條山，氣蓋關左，文士往往仿佯臨望，坐得勝概焉。吾固翹翹褰裳，奮懷舊都，日以滋甚。獨孤生，周人也，往而先我。且又愛慕文雅，甚達經要，才與身長，誌益強力。挾是而東，夫豈徒往乎？溫清奉引之隙，必有美制。儻飛以示我，我將易觀而待，所不敢忽。古之序者，期以申導誌義，不為富厚，而今也反是。生至於晉，出吾斯文於筆硯之伍，其有評我太簡者，慎勿以知文許之。
君子病無乎內而飾乎外，有乎內而不飾乎外者。無乎內而飾乎外，則是設覆為阱也，禍孰大焉；有乎內而不飾乎外，則是焚梓毀璞也，詬孰甚焉！於是有切磋琢磨鏃礪栝羽之道，聖人以為重。豆盧生，內之有者也，予是以好之，而欲其遂焉。而恒以幼孤羸餒為懼，恤恤焉遊諸侯求給乎是，是固所以有乎內者也。然而不克專誌於學，飾乎外者未大，吾願子以《詩》《禮》為冠履，以《春秋》為襟帶，以圖史為佩服，琅乎璆璜橫衡牙之響發焉，煌乎山龍華蟲之采列焉，則揖讓周旋乎宗廟朝廷斯可也。惜乎予無祿於世，不克稱其欲，成其誌，而姑欲其速反也，故詩而序雲。
士之知感激許與，常欲以有報為誌者，則凡誌乎道者，鹹願為之。如趙生，庶乎哉！來謂予曰：「宗人尚書以碩德崇功，由交、廣臨荊州，仁我若子姓，恩禮重厚。有賢子為御史，好學而甚文，友我若同生，歡欣交通，我誠樂為之用，甚不辭也。不幸遭重痼，六旬而後知人。方其急也，大懼不克報尚書公之恩，又懼無以當御史君之心以沒。每念於是，未嚐不衋然內傷，若受鋒刃。自是而後，調藥石，時飲食，生血補氣，強筋植骨，榮衛之和，膂力之剛，迨今茲始全。然為人舒幹抗首，文翰端麗，材足以用，敢辭而往，以效於戲下。」其言雲爾。自吾竄永州三年，趙生亟見。視其狀，專謹願愨；觀其跡，溫密簡靖；聞其言，徑直端誠。自尚書理荊州，異政日至。至則趙生喜忭起立，伸目四顧，不啻若自己而為之者。誠宜有報知己之道，又誠宜有大賢而為之知也。是行也，趙生其將奮六翮，翔千里，以為轅門大府之重，增羽儀之盛，其道美矣。故予繼之以辭。
