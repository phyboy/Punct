昔在帝堯，光有四海，元首萬邦。時則舜、禹、稷、戊，性命垂統，股肱天下。聖德未衰而內禪，元臣繼天而受命。四姓承休，送有中邦；五神環運，炎德復起。周道削滅，秦德暴戾，皇天疇庸，審厥保承，乃命唐帝之後振而興之，又憚元臣之後，翊而登之。所以招復丕績，不墜厥祀。故曲逆起為策士，輔成帝圖，吐謀洞靈，奮奇如神，舜之胄也。汝陰脫帝密網，摧虜暴氣，扶乘天休，運行嘉謀，禹之苗也。挪侯保綏三秦，控引漢中，宏器廓度，以大帝業，禼之裔也。淮陰整齊天兵，導揚靈威，覆趙夷魏，拔齊殄楚；平陽破三秦，擄魏王；維侯定楚地，固劉氏，皆稷之裔也。克復堯緒，昭哉甚明。天意若曰：建火德者，必唐帝之胄，故漢氏興焉；翼炎運者，必唐臣之孫，故群雄登焉。是以高帝誕膺聖祥，以垂德厚，探吳穹之奧旨，載幽明之休祐。殺白帝於大澤，以承其靈；建赤旗於沛邑，以昭其神。假手於嬴，以混諸侯；憑力於項，以離關東。奉繳堯之元命，而四代之後，鹹獻其用；得乘木之大統，而秦楚之盛，不保其位。既建是極，設都咸陽，撫征四方，訓齊天下。乃樂沛宮，以連造邦之本；乃歌《大風》，以昭武成之德；乃奠舊都，以壯王業之基。生為湯沐之邑，沒為思樂之地。且曰：萬歲之下，魂遊於此。
惟茲原廟，沛宮之舊也。祭蚩尤於是庭，而赤精降；導靈命於是邦，而群雄至。登布衣於萬乘，而子孫得以糸讚其緒；化環堵為四海，而黎元得以安其業，基岱嶽之高，源洪河之長，蓄靈擁休，此焉發跡。蓋以道備於是，而後行之天下；制成於是，而後廣之宇內。天下備其道，而神復乎本；宇內成其制，而心懷於舊。宜其正名以表功，用成其始，悼生靈盡其敬焉；陳本以宅神，用成其終，俾生靈盡其慕焉。故高帝定位，建茲宮，惠皇嗣服，爰立清廟，綿越千祀，至今血食，此所以成終而成始也。
且夫以斷蛇之威，安知不運其密，用佐歲功以流澤歟？以約法之仁，安知不流其神，眷相舊邦之遺黎歟？以紹唐之餘慶，統天之遺烈，安知不奮其聖化，大祐於下土歟？然則展敬乞靈，烏可已也。銘於舊邑，以迪天命。其辭曰：
蕩蕩明德，時惟放勳。揖讓而退，祚於後昆。群蛇輔龍，以翊天門。登翼炎運，唐臣之孫。秦綱既離，鹿駭東夏。長蛇封豕，蹈躍中野。天復堯緒，鍾祐於劉。赫矣漢祖，播茲皇獻。揚旗沛庭，約從諸侯。豪暴震疊，威聲布流。總制虎臣，委成良疇。剿殄霸楚，遂荒神州。區宇懷儒，黔黎輯柔。表正萬國，炎靈用作。定宅咸陽，以都上遊。留觀本邦，在鎬如周。穆穆惠皇，宗禋克承。崇崇沛宮，清廟是憑。原念大業，肇經茲地。乃專元命，亦舉嚴祀。建旂釁鼓，遂據天位。魂遊故都，永介丕祉。煥列唐典，嚴恭罔墜。勒此休銘，以昭本始。
惟夏后氏建大功，定大位，立大政，勤勞萬邦，和寧四極，威懷九有，儀刑後王。當平洪流方割，災被下土，自壺口而導百川，大功建焉。虞帝耄期，順承天曆，自南河而受四海，大位定焉。萬國既同，宣省風教，自塗山而會諸侯，大政立焉。功莫崇乎禦大災，乃錫元圭，以承帝命；位莫崇乎執大象，乃輯五瑞，以建皇極；政莫先乎齊大統，乃朝玉帛，以混經制。是所以承唐虞之後，垂子孫之丕業，立商周之前，樹帝王之洪範者也。
嗚呼！天地之道尚德而右功，帝王之政崇德而賞功。故堯舜至德，而位不及嗣；湯武大功，而祚延於世。有夏德配於二聖，而唐虞讓功焉；功冠於三代，而商周讓德焉。宜乎立極垂統，貽於後裔，當位作聖，著為世準。則塗山者，功之所由定，德之所由濟，政之所由立，有天下者宜取於此。追惟大號既發，華蓋既狩，方嶽列位，奔走來同，山川守神，莫敢逞寧，羽族四合，衣裳鹹會，虔恭就列，俯僂聽命。然後示之以禮樂，和氣周浴；申之以德刑，天威震耀。制立謨訓，宜在長久。厥後啟征有扈，而夏德始衰；羿距太康，而帝業不守。皇祖之訓不由，人亡政墜，卒就陵替。向使繼代守文之君，又能紹其功德，修其政統，卑宮室，惡衣服，拜昌言，平均賦入，制定朝會，則諸侯常至，而天命不去矣。茲山之會，安得獨光於後歟？是以周穆通追遺法，復會於是山，聲垂天下，亦紀前軌，用此道也。故予為之銘，庶後代朝諸侯制天下者，仰則於此。辭曰：
惟禹體道，功厚德茂。會朝侯衛，統一憲度。省方宣教，化制殊類。鹹會壇位，承奉儀矩。禮具樂備，德容既軍。乃舉明刑，以弼聖謨。則戮防風，遺骨專車。克明克威，疇敢以渝。宣昭黎憲，底定寰區。傳祚後允，丕承帝圖。塗山岩岩，界彼東國。唯禹之德，配天無極。即山刊碑，貽後作則。
惟蜀都重險多貨，混同戎蠻，人尨俗剽，嗜為寇亂。皇帝元年八月，帥喪眾暴，群疑不制，妖孽煽行。估恃富強，滔天阻兵，攻陷他部，北包劍門，憑負丘陵，以張騖猛，堅利鋒鏑，以拒大順，謂雷霆之誅莫己加也。惟梁守臣禮部尚書嚴公，以國害為私仇，以天討為己任。推六仗信，不待司死，而人致其命；立義抗憤，不待喋血，而士一其心。悉師出次，祗俟明詔。凡諸侯之師，必出於是。儲峙饗賁，取其豐穰。乃遣前軍嚴秦，奉揚王誅，誣告南土。十一月，右師逾利州，蹈寇地，乘山軌虜，以遏奔衝。左師出於劍門，大攘頑嚚，諭引劫脅，蟻潰鼠駭，險無以固，收奪利地，以須王師。到刳腎腸，振拔根柢，俾無以肆毒，用集我勳力。{彭賁}鼓一振，元戎啟行，取其渠魁，以為大戮。由公忠勇憤排，授任堅明，謀獻弘長，用能啟辟險阨，夷為大塗，衰沮害氣，對乎天意。帝用休嘉，議功居首，增秩師長，進為大藩，宅是南服。將校群吏，願刊山石，昭著公之功，垂號無窮。銘曰：
並絡坤垠，時惟外區。界山為門，環於蜀都。叢險積貨，混並羌望。狂猾窺隙，狺狺嘯呼。憑據勢勝，厚其凶徒。皇帝之仁，宥而不誅。暴非德馴，害及巴渝。乃出王旅，乃谘列嶽。牧臣司梁，當其要束。器備攸積，糧糧是蓄。人無增賦，師以饒足。喋血誓士，元機在握。分命貔貅，陳為犄角。右逾岷山，左直劍門。攻出九地，上披重雲。攀天蹈空，夷視阻艱。破裂層壘，殄殲群頑。內獲固圉，外臨平原。天兵徐驅，卒乘嘽嘽。大憨囚戮，戎夏鹹歡。帝圖厥功，惟梁是先。開國進位，南服於藩。邦之清夷，人以完安。銘功鑒亂，永代是觀。
壽州刺史臣承思言：九月丁亥，安豐縣令臣某上所部編戶李興，父被惡疾，歲月就亟，興自刃股肉，假托饋獻。其父老病，已不能啖啜，經宿而死。興號呼撫臆，口鼻垂血，捧土就墳，沾漬涕洟。墳左作小廬，蒙以苫茨，伏匿其中，扶服頓踴，晝夜哭訴。孝誠幽達，神為見異，廬上產紫芝白芝二本，各長一寸，廬中醴泉湧出，奇形異狀，應驗圖記。此皆陛下孝理神化，陰中其心。而克致斯事。謹案興庶賤陋，循習伐下，性非文字所導，生與耨耒為業，而能鍾彼醇孝，超出古列，天意神道，猶錫瑞物，以表殊異。伏惟陛下有唐堯如天如神之德，宜加旌褒，合於上下，請表其里閭，刻石明白，宣延風美，觀示後祀，永永無極。臣昧死上請。制曰「可」。銘云：
懿厥孝思，茲惟淑靈。稟承粹和，篤守天經。泣待羸疾，默禱隱冥。引刃自向，殘肌敗形。羞膳奉進，憂勞孝誠。惟時高高，曾不是聽。創巨痛仍，號於穹旻。捧土濡涕，頓首成墳。陷膺腐皆，寒暑在廬。草木悴死，鳥獸蜘躇。殊類異族，亦相其哀。肇有二位，孝道愛興。克修厥猷，載籍是登。在帝有虞．以孝烝烝。仲尼述經，以教於曾。惟昔魯侯，見命夷宮。亦有考叔，悟莊稱純。顯顯李氏，實與之倫。哀嗟道路，涕幕裏鄰。邦伯章奏，稽首殷勤。上動帝心，旁達明神。神錫秘祉，三秀靈泉。帝命薦加，亦表其門。統合上下，交讚天人。建此碑號，億齡揚芬。
元和七年四月，黔巫東鄙，蠻撩雜擾，盜弄庫兵，賊脅守帥，南鉤牂牁，外誘西原，置魁立帥，殺牲盟誓，洞窟林麓，嘯呼成群。皇帝下銅獸符，發庸、蜀、荊、漢、南越、東匝之師，四面討問。畏罪憑阻，逃遁不即誅。
時惟潭部戎帥御史中丞柳公綽，練立將校，提年五百，屯於武岡，不震不騫，如山如林，告天子威命，明白信順。亂人大恐，視公之師如百萬，視公之令如風雷，怨號呻吟，喜有攸訴，投刃頓伏，願完父子，卒為忠信，奉職輸賦，進比華人，無敢不龔。母弟生婿，繼來於潭，成致天庭。皇帝休嘉，式新厥命。凶渠同惡，革麵向化，如醉之醒，如狂之寧。公為藥石，件復其性。詔書顯異，進臨江漢，益兵三倍，為時碩臣，殿於大邦。文儒申申，有此武功。
於是夷人始復。聞分之去，相與高蹈涕呼，若寒去裘。昔公不誇首級為己能力，專務教誨，悍邦斯平。我老泊幼，由公之仁，小不為虺蜮，大不為鯨鰱，恩重事特，不邇而遠，莫可追已。願銘武岡首，以慰我思，以昭我鄰，以示我子孫。彌億萬年，俾我奉國，如令之誠。鄰之我懷，如公之勤。其辭曰：
黔山之巑，巫水之磻。魚駭而離，獸犯而殘。戶恐穀竄，披攘仍亂。王師來誅，期死以緩。公明不疑，公信不欺。援師定命，俾邦克正。皇仁天施，我反其性。我塗四闔，公示之門。我愚抵死，公示之恩。既骨而完，既亡而存。奉公之訓，貽我子孫。我始蝥賊，由公而仁。我始寇仇，由公而親。山畋澤歔，輸賦於都。陶穴刊木，室我姻族。烹牲是祀，公受介福。揲蓍以占，公宜百祿。皇懋公功，陟於大邦。遠哉去我，誰嗣其良。有穴之丹，有犀之顛。匪曰予固，公不可路。祝鄰之德，恒遵公則。勖予之世，永謹邦制。南夷作詩，刻示來裔。
始州之人各以罌甈負江水，莫克井飲。崖岸峻厚，旱則水益遠，人陟降大艱。雨多，則塗滑而顛。恒為谘嗟，怨惑訛言，終不能就。元和十一年三月朔，命為井城北隍上。未晦，果。寒食冽而多泉，邑人以灌。其上堅垍，其利悠久。其相者浮圖談康、軍事牙將米景。鑿者蔣晏。凡用罰布六千三百，役庸三十六，大磚千七百。其深八尋有二尺。銘曰：
盈以其神，其來不窮，惠我局之人。喉！疇肯似於政，其來日新。
韓愈謂柳子曰：「若知天之說乎？吾為子言天之說。今夫人有疾痛、倦辱、饑寒甚者，因仰而呼天曰：‘殘民者昌，佑民者殃！’又仰而呼天曰：‘何為使至此極戾也？’若是者，舉不能知天，夫果蓏飲食既壞，蟲生之；人之血氣敗逆壅底，為癰瘍、疣贅、瘺痔，蟲生之；木朽而蠍中，草腐而螢飛，是豈不以壞而後出耶？物壞，蟲由之生；元氣陰陽之壞，人由之生。蟲之生而物益壞，食齧之，攻穴之，蟲之禍物也滋甚。其有能去之者，有功於物者也；繁而息之者，物之仇也。人之壞元氣陰陽也亦滋甚：墾原田，伐山林，鑿泉以井飲，窾墓以送死，而又穴為郾溲，築為牆垣、城郭、台榭、觀遊，疏為川瀆、溝洫、陂池，燧木以燔，革金以熔，陶甄琢磨，悴然使天地萬物不得其情，幸幸衝衝，攻殘敗撓而未嚐息。其為禍元氣陰陽也，不甚於蟲之所為乎？吾意有能殘斯人，使日薄歲削，禍元氣陰陽者滋少，是則有功於天地者也；蓄而息之者，天地之仇也。今夫人舉不能知天，故為是呼且怨也。吾意天聞其呼且怨，則有功者受賞必大矣，其禍焉者受罰亦大矣。子以吾言為何如？」
柳子曰：「子誠有激而為是耶？則信辯且美矣。吾能終其說。彼上而元者，世謂之天；下而黃者，世謂之地；渾然而中處著，世謂之元氣；寒而署者，世謂之陰陽。是雖大，無異果蓏、癰痔、草木也。假而有能去其攻穴者，是物也，其能有報乎？蕃而息之者，其能有怒乎？天地，大果蓏也；元氣，大癰痔也；陰陽，大草木也，其烏能賞功而罰禍乎？功者自功，禍者自禍，欲望其賞罰者，大謬矣；呼而怨，欲望其哀且仁者，愈大謬矣。子而信子之仁義以遊其內，生而死爾，烏置存亡得喪於果蓏、癰痔、草木耶？」
有騖曰雞者，巢於長安薦福浮圖有年矣。浮圖之入室宇於其下者，伺之甚熟，為予說之曰：「冬日之夕，是鶻也，必取烏之盈握者完而致之，以懊其爪掌，左右易之。旦則執而上浮圖之肢焉縱之，延其首以望，極其所如，往必背而去焉。苟東矣，則是日也不東逐，南北西亦然。」嗚呼！孰謂爪吻毛翮之物而不為仁義器耶？是固無號位爵祿之欲，里閭親戚朋友之愛也，出乎鷇卵，而知攫食決裂之事爾，不為其他。凡食類之饑，唯旦為甚，今忍而釋之，以有報也。是不亦卓然有立者乎？用其力而愛其死，以忘其饑，又遠而違之，非仁義之道耶？恒其道，一其誌，不欺其心，斯固世之所難得也。
予又疾夫今之說曰：以煦煦而默、徐徐而俯者，善之徒；以翹翹而厲、炳炳而白者，暴之徒。今夫梟鵂，晦於晝而神於夜；鼠不穴寢廟，循牆而走，是不近於喣喣者耶？今夫鶻，其立然，其動砉然，其視的然，其鳴革然，是不近於翹翹者耶？由是而觀其所為，則今之說為未得也。孰若鶻者，吾願從之。毛耶翩耶，胡不我施？寂寥泰清，樂以忘饑。
柳子為御史，主祀事。將朝日，其僚問曰：「古之名曰朝日而已，今而曰祀朝日，何也？」予曰：「古之記者，則朝拜之雲也。今而加把焉者，則朝旦之雲也。今之所雲非也。」問者曰：「以夕而偶請朝，或者今之是乎？」予曰：「夕之名，則朝拜之偶也。古者旦見曰朝，暮見曰夕，故《詩》曰：‘邦君諸侯，莫肯朝夕。’《左氏傳》曰：‘百官承事，朝而不夕。’《禮記》曰：‘日入而夕。’又曰：‘朝不廢朝，暮不廢夕。’晉侯將殺豎襄，叔向夕。楚子之留乾溪，右尹子革夕。齊之亂，子我夕。趙文子礱其椽，張老夕。智襄子為室美，士茁夕。皆暮見也。《漢儀》夕則兩郎向瑣闈拜，謂之夕郎。亦出是名也。故曰大采朝日，少采夕月。又曰春朝朝日，秋夕夕月。若是足矣。又加祀焉，蓋不學者為之也。」僚曰：「欲子之書其說，吾將施於世，可乎？」予從之。
　　永州之野產異蛇，黑質而白章，觸草木盡死。以齧人，無禦之者。然得而腊之以為餌，可以已大風、攣、瘺、癘，去死肌，殺三蟲。其始，太醫以王命聚之，歲賦其二，募有能捕之者，當其租入，永之人爭奔走焉。
　　有蔣氏者，專其利三世矣。問之，則曰：「吾祖死於是，吾父死於是，今吾嗣為之十二年，幾死者數矣。」言之，貌若甚戚者。余傑按：通「予」，下同。悲之，且曰：「若毒之乎？余將告於蒞是者，更若役，復若賦，則何如？」
　　蔣氏大戚，汪然出涕曰：「君將哀而生之乎？則吾斯役之不幸，未若復吾賦不幸之甚也。嚮吾不為斯役，則久已病矣。自吾氏三世居是鄉，積於今六十歲矣，而鄉鄰之生日蹙。殫其地之出，竭其廬之入，號呼而轉徙，饑渴而頓踣，觸風雨，犯寒暑，呼噓毒癘，往往而死者相藉也。曩與吾祖居者，今其室十無一焉；與吾父居者，今其室十無二三焉；與吾居十二年者，今其室十無四五焉，非死即徙爾。而吾以捕蛇獨存。悍吏之吾鄉，叫囂乎東西，隳突乎南北，譁然而駭者，雖雞狗不得寧焉。吾恂恂而起，視其缶，而吾蛇尚存，則弛然而臥。謹食之，時而獻焉。退而甘食其土之有，以盡吾齒。蓋一歲之犯死者二焉，其餘則熙熙而樂，豈若吾鄉鄰之旦旦有是哉！今雖死乎此，比吾鄉鄰之則已後矣，又安敢毒耶？」
　　余聞而愈悲。孔子曰：「苛政猛於虎也。」吾嘗疑乎是，今以蔣氏觀之，猶信。嗚呼！孰知賦斂之毒，有甚是蛇者乎！故為之說，以俟夫觀人風者得焉。
柳子為御史，主祀事。將䄍，進有司以問䄍之說，則曰：「合百神於南郊，以為歲報者也。先有事，必質於戶部。戶部之詞曰旱於某，水於某，蟲蝗於某，癘疫於某，則黜其方守之神，不及以祭。」餘嚐學《禮》蓋思而得之，則曰：「順成之方，其䄍乃通。」若是，古矣。繼而歎曰：神之貌乎，吾不可得而見也；祭之饗乎，吾不可得而知也。是其誕漫惝恍，冥冥焉不可執取者。夫聖人之為心也，必有道而已矣，非於神也，蓋於人也。以其誕漫惝恍，冥冥焉不可執取，而猶誅削若此，況其貌言動之塊然者乎？是設乎彼而戒乎此者也，其旨大矣。
或曰：「若子之言，則旱乎、水乎、蟲蝗乎、癘疫乎，未有黜其吏者，而神黜焉，而曰‘蓋於人’者，何也？」予曰：「若子之雲，旱乎、水乎、蟲蝗乎、癘疫乎，豈人之為耶？故其黜在神。暴乎、毛乎、遝貪乎、罷弱乎，非神為之也，故其罰在人。今夫在人之道，則吾不知也。不明斯之道，而存乎古之數，其名則存，其教之實則隱。以為非聖人之意，故歎而雲也。」
曰：「然則致雨反風，蝗不為災，虎負子而趨，是非人之為則何以？」予曰：「子欲知其以乎？所謂偶然者信矣。必若人之為，則十年九潦、八年七旱者，獨鈳如人哉？其黜之也，苟名乎教之道，雖去古之數可矣。反是，則誕漫之說勝，而實名之事喪，亦足悲乎！」
子曰：「道不行，乘桴浮於海，從我者其由與！」子路聞之喜。子曰：「由也，好勇過我，無所取材。」說曰：海與桴與材，皆喻也。海者，聖人至道之本，所以浩然而遊息者也。桴者，所以遊息之具也。材者，所以為桴者也。《易》曰：「復其見天地之心乎？」則天地之心者，聖人之海也。復者，聖人之桴也。所以復者，桴之材也。孔子自以拯生入之道，不得行乎其時，將復守至道而遊息焉。謂由也勇於聞義，果於避世，故許其從之也。其終曰：「無所取材」雲者，言子路徒勇於聞義，果於避世，而未得所以為復者也。此以退子路兼人之氣，而明復之難耳。然則有其材以為其桴，而遊息於海，其聖人乎？子謂顏淵曰；「用之則行，舍之則藏，唯我與爾有是夫！」由是而言，以此迫庶幾之說，則回近得矣。而曰「其由也與」者，當是歎也，回死矣夫。或問曰「子必聖人之雲爾乎？」曰：「吾何敢？吾以廣異聞，且使遁世者得吾言以為學，其於無悶也，揵焉而已矣。」
楊誨之將行，柳子起而送之門，有車過焉，指焉而告之曰：「若知是之所以任重而行於世乎？材良而器攻，圓其外而方其中然也。材而不良，則速壞。工之為功也，不攻則速敗。中不方則不能以載，外不圓則窒拒而滯。方之所謂者箱也，圓之所謂者輪也。匪箱不居，匪輪不塗。吾子其務法焉者乎！」曰：「然。」
曰：「是一車之說也，非眾車之說也，吾將告子乎眾車之說。澤而杼，山而侔，上而輊，下而軒且曳。祥而曠左，革而長轂以戟，巢焉而以望，安以愛老，輜以蔽內，垂綏而以畋，載十二旒，而以廟以廟，以陳於庭，其類眾也。然而其要，存乎材良而器攻，圓其外而方其中也。是故任而安之者箱，達而行之者輪，恒中者軸，挶而固老蚤，長而撓，進不罪乎馬，退不罪乎人者轅，卻暑與雨者蓋，敬而可伏者軾，服而制者馬若牛，然後眾車之用具。
今楊氏，仁義之林也，其產材良。誨之學古道，為古辭，衝然而有光，其為工也攻。果能恢其置若箱，周而通之若輪，守大中以動乎外而不變乎內若軸，攝之以剛健若蚤，引焉而且禦乎物若轅，高以遠乎汙若蓋，下以成乎禮軾，險而安，易而利，動而法，則庶乎車之全也。《詩》之言曰：「駟牡騑騑，六轡如琴。」孔氏語曰：「左為六官，右為執法。此其以達於大政也。凡人之質不良，莫能方且恒。質良矣，用不周，莫能以圓遂。孔子於鄉黨，恂恂如也，遇陽貨必曰諾，而其在夾穀也，視叱齊侯類蓄狗，不震乎其內。後之學孔子者，不誌於是，則吾無望焉耳矣。」
誨之，吾戚也，長而益良，方其中矣。吾固欲其任重而行於世，懼圓其外者未至，放說車以贈。
扶風馬孺子言；年十五六時，在澤州，與群兒戲郊亭上。頃然有奇女墜地，有光煜然，被緅裘白紋之裏，首步搖之冠。貴遊年少駭且悅之，稍狎焉。奇女頩爾怒曰：「不可。吾故居鈞天帝宮，下上星辰，呼噓陰陽，薄蓬萊，羞昆侖而不即者。帝以吾心侈大，怒而謫來，七日當復。今吾雖辱塵土中，非若儷也。吾復，且害若。」眾恐而退。遂入居佛寺講室焉。及期，進取杯水飲之，唬成雲氣，五色翛翛也。因取裘反之，化為白龍，徊翔登天，莫知其所終。亦怪甚矣。嗚呼！非其類而狎其謫，不可能。孺子不妄人也，故記其說。
子之疑木膚有怪文，與人之賢不肖、壽夭、貴賤，果氣之寓歟？為物者裁而為之歟？予固以為寓也。子不見夫雲之始作乎？勃怒衝湧，擊石薄木，而肆乎空中，偃然為人，拳然為禽，敷舒為林木，曷蘖為宮室，誰其搏而斫之者？風出洞窟，流離百物，經清觸濁，呼召竅穴，與夫草木之儷偶紛羅，雕葩剡芒，臭朽馨香，采色之赤碧白黃，皆寓也，無裁而為之者。又何獨疑茲膚之奇詭，與人之賢不肖、壽夭、貴賤，參差不齊者哉？是固無情，不足窮也。然有可恨也，人或權褒貶黜陟為天子求士者，皆學於聖人之道，皆又以仁義為的，皆曰我知人，我知人。披辭窺貌，逐其聲而覈其所蹈者，以升而降。其所升，恒多蒙瞀禍賊僻邪，罔人以自利者；其所降，率多清明衝淳，不為害者。彼非無情物也，非不欲得其升降也，然猶反戾若此。逾千百年，乃一二人幸不出於此者。征之，猶無以為告。今子不是病，而木膚之問，為物者有無之疑，子胡橫訊過詰，擾擾焉如此哉？
鹿畏貙，貙畏虎，虎畏羆。羆之狀，被發人立，絕有力而甚害人焉。楚之南有獵者，能吹竹為百獸之音。昔雲持弓矢罌火而即之山，為鹿鳴以感其類，伺其至，發火而射之。貙聞其鹿也，趨而至。其人恐，因為虎而駭之。貙走而虎至，愈恐。則又為羆，虎亦亡去。羆聞而求其類，至則人也。捽搏挽裂而食之。今夫不善內而恃外者，未有不為羆食也。
古之有記周穆王馳八駿升昆侖之墟者，後之好事者為之圖，宋、齊以下傳之。觀其狀甚怪，鹹若騫若翔，若龍鳳麒麟，若螳螂然。其書尤不經，世多有，然不足采。世聞其駿也。因以異形求之。則其言聖人者，亦類是矣。故傳伏羲曰牛首，女媧曰其形類蛇，孔子如倛頭，若是者甚眾。孟子曰：「何以異於人哉？堯舜與人同耳！」
今夫馬者，駕而乘之，或一里而汗，或十里而汗，或數十里百里而不汗才者，視之，毛物尾鬛，四足而蹄，齙草飲水，一也。推是而至於駿，亦類也。今夫人，有不足為負販者，有不足為吏者，有不足為士大夫者，有足為者，視之，圓首橫目，食穀而飽肉，絺而清，裘而燠，一也，推是而至於聖，亦類也。然則伏羲氏、然則伏羲氏、女媧氏、孔子氏，是亦人而已矣。驊騮、白羲、山子之類，若果有之，是亦馬而已矣。又烏得為牛，為蛇，為倛頭，為龍、鳳、麒麟、螳螂然也哉？然而世之慕駿者，不求之馬，而必是圖之似，故終不能有得於駿也。慕聖人者，不求之人，而必若牛、若蛇、若倛頭之問，故終不能有得於聖人也。誠是天下有是圖者，舉而焚之，則駿馬與聖人出矣。
