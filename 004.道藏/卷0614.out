澣，宰相餘慶子，本名涵，避文宗故名改。貞元十年進士，長慶中累遷中書舍人，文宗朝拜刑部尚書，充山南西道節度使。大和四年以戶部尚書征，未拜卒，年六十四，贈尚書右僕射，諡曰宣。
伊昔隋氏不綱，海水群飛，必有真人，乘弊而起。我高祖太宗，提劍義動，謐寧亂略，厘天緯，紐地維。叱吒而日月貞，風雲動；壹戎而帝道光，將材出。神祇奔讋，不複後符命；謳歌盼響，所以葉嗜欲。元合岐陽之蒐，高捐盟津之會。墜塗炭者戡定，塞壺漿者勞徠。煌煌乎天人之表，以蘇品彙，或哲而謀，或幽而明。陶埏陰騭，用啟眷佑。矧草昧之中，睿作已張，化而為大猷，而布後嗣。意者廓天統，扶土德，神功不能戢其貺，靈鑒不得遁其形。理可明徵，道邁先覺。時則霖沴方作，饋餫不給，曠若彗掃。霅然鏡開，華發逶迤。告語濟師，佳裏社鳴。濁河清，秦星聚，素靈出，擬諸斯瑞，不是過也。噫！桀有昏德，三苗亂常；逮於逐蚩尤，掃攙搶，幽讚不違，鹹是物也。故能吉蠲之明祀，視諸侯之徽數，赫赫天寶，於以報功。澣曩時官謬紫微郎，將命大鹵，霍鎮之下，壽宮不騫，敢鏤菲詞，以恢王業。其銘曰：
崇山岩岩，晉分所瞻。唐風泱泱。景祚悠長。俯僂白衣。契幽洞微。揭日無私。我建義旗。昔告趙符，今導六龍。幹戈之兆，脫劍之幾。勒諸崢嶸，以永光輝。
江漢之流，始滔滔乎楚澤。雖導源而則異，必朝宗而來格。故能吞別派而且千，壅細流而累百。初謂發岷山之濺濺，出嶓塚而涓涓。忽洊至以盈坎，遂同歸於巨川。洋洋不窮，驅迅波以來注；浩浩何足，走驚浪而方前。沸渭迸瀨，崩奔爭會。過東陵而更長，曆南國而彌大。引汲清濁，並包畎澮。始逶迤於域中，終委輸於區外。雙流淼淼，並鶩悠悠。滈汙乎萬里，經營乎數州。靜委極深，且無驚於海若。潛盈巨壑，亦何怒於陽侯。彼宏納之際信主為長於百流。爾其揭厲莫從，深淺無必。絕地脈於飆駛，透天池而箭疾。善下以潔乎龍堂，流謙更清乎龍堂。流謙更清乎鮫室，就其深矣，誰識濫觴之源；不可方思，空想觸舟之實。終始齊赴，周流不違。似有待而俱進，何經始之相依。演漾紆餘，必遠分而邇合；洄澓激射，雖異出而同歸。則知海之為量也，虛而有餘；水之趨本也，道亦相於。二派既朝於滄海，眾星如拱於辰居。漢之廣兮，明委積之有所。江之永矣，表靈長之在諸。是俾涵虛之狀益深，浮天之容斯在。苟歸塘之不息，諒納汙而惟倍。大矣哉誰究其廣深，空有望於靈海。
元理可得，真宗可尋。惟虛舟之不係，同大道之無心。每悠悠而去住，恒泛泛而浮沈。寂慮為徒，必澄淡而方息。在物無競，信風濤而莫侵。體合道樞，來憑積水。本流謙以處順，寧遇坎而斯止。類善行之無跡，似至人之虛己。或沿或溯，非假功於楫師。載沈載浮，亦奚勞於舟子。若乃景絕遊氛，川息波文。蕩漾無阻，逍遙不群。則鼓枻者未足與議，摧撞者不得而雲。故曰動以貞勝，而靜為躁君。觀其浮廣川之洋洋，混長瀾之浩浩。不拘同放曠之懷，無著體希夷之道。殊青翰之見重，等元珠之為寶。惟斯道全，誰曰不然。任東西之漂蕩，隨風水之推遷。中含虛而自若，外守正以無偏。逢流則行，靡驚黿鼉之穴。安波自往，空思李郭之仙。動息靡常，去留不禁。以虛而受，殊乎小器易盈。可濟不通，非曰不勝其任。處靜安卑，乘流任時。浩然獨逝，邈矣誰追。想好風於曲岸，避巨浪於中坻。且沒跡於寂寥，楫棹何從喧矣。是無爭於觸擊，紼纚焉得維之。是則虛其舟川得以寧，虛其心人寡於欲。既與道而合契，亦無情於相觸。苟思理之未忘，諒無驚於寵辱。
大矣哉，海浩漾。尋之無際，望之無象。利萬物以成德，總群川而為長。柔能善下，稟巨壑以包涵；挹而朝宗，睹眾流之歸往。是以臨不測者未足言其濟深，思利涉者孰可詠其河廣。究其所由，得之在柔。濫觴之初，因一勺而畎澮；循環無際，想三歲之周流。伊昔洪水方割，夏禹是理。既浚昆侖之輸，爰標南國之紀。故導之逾遠，非壅之可止。將虛受之為德，諒成大而有以。且明乎避高之義，自得乎潤下之旨。始將就濕，想浩浩而其來。終類沃焦，見滔滔之未已。原夫水反於壑，海不厭深。其有也，靡患夫泛濫；其細也，不逆於浸淫。是知眾流同歸，異源將合，注而不竭。但見乎川流，滿而不盈，更因乎海納。廣哉巨瀛，莫之與京。萬里波委，四時砥平。灌以涇不能混其濁，注以渭不能溢其清。不湧浪而跳沫，獨持盈而守成。故得萬穴爭赴，九河自同。類夫雲之從龍，鳥之附鳳。又似一人立國，萬方入貢。願以含垢之體，為納汙之諷。因知夫海為川穀之王，以寬而得眾。
太極經始，純坤傾東。勢以嶽鎮，氣以川融。於是靈辟襄華，象開鴻濛。橫大野以中豁，夾洪河而北崇。爾其遝嶂無際，連波方永。噴激萬里，回合千嶺。總崤函之氣象，壓秦晉之封境。山以河潤，上騰雲雨之祥；水與時清，下倒岩巒之影。若乃騁遠望，馮層城。秋爽元氣，朝升大明。偉連天之浩汗，壯發地之崢嶸。翠岫屏擁，澄瀾砥平。疑白虹飲壑而半隱，似寒雲抱塞而初橫。及夫俯臨迫察，詭麗雄悍。峻勢危而不騫，靈源注而常滿。積陰騰氣，與嵐色而相鮮。爍日生霞，連榮光而不斷。觀其畜含精秀，孕育風霆。應會昌運，發揚炳靈。茂賢傑於間出，翊邦家而永寧。況乎山積鴻休，川流景福。明征祥瑞，幽讚化育。此其所以配乾坤，此其所以稱嶽瀆。豈徒玩夫縈帶委注，蓮開翼張。巍巍峨峨，滔滔湯湯。幹天之峻極，赴海之靈長而已。士有圭竇強學，金門獻賦。困陶侃之無津，恥孫宏之不遇。覽襟帶而增氣，追聖賢而遐慕。想劉公之歎，微禹其魚。感吳子之言，在德為固。義由景行，仰高山而自慚；誌切朝宗，與大海而同注。儻餘潤之波及，斯變化於雲路。
傳正字西老，南陽順陽人。舉進士博學宏詞，書判皆登甲科，累擢宣歙觀察使，憲宗朝改光祿卿。以風恙卒，贈左散騎常侍。
皇唐之與伊唐也，濬哲文思，異代同時。鹹進善以欽若，又建旌以求之。不進善焉，何以延側陋之士。不彰別也，何以嘉讜正之詞。是宜式創宏模，聿陳令典。綴析羽以藻耀，植修竿之偃蹇。相其地以崇樹所宜，因其人以康莊是踐。即之者有以翊聖，瞻之者於焉遷善。忠謇之徒，風馳雲趨。畢效臣節，同膺帝俞。猶金礪而君臣合契，類土圭而形影相符。回立岧亭，而克同國柄；直行勁挺，而自陟天衢。由是悉索草茅，罔資介儐。高懸垂逮下之德，仰視知不言之信。鹹策足以員來，思捐軀而自徇。同於舞羽，至誠之感必臻。異彼召弓，非禮之招不進。大哉求仁，其必有因。懿此標表，本乎諮詢。制其事者，上惟允恭之帝；集其下者，眾皆可封之人。是必隨謗木以用舍，與諫鼓為等倫。若夫容衛繁多，制度奇詭。元蛇始務其厭勝，翠鳳式崇乎侈靡。熊虎之示勇則那，日月之比崇徒爾。寧有裨於啟沃，且無取於率俾。偉夫有台有宮，胡為乎途中。所以闡於聖聰，使無不通。爰樹爰揭，豈惟乎人悅。所以尊彼雋傑，使皆就列。然後朝廷邁德嗣於羲軒，得賢方於稷契。躬好問之裕，有知人之哲。固以日奏於嘉言，矧斯旌之攸設。
風之過兮，一氣之作；簫之應也，眾音以殊。雖高下以異響，終合散而同塗。體宮商而自得，均清濁以相須。動必造適，用當其無。冥然理順，昭與道俱。以由一人之化，為而不有。萬物之心，以虛為受。帝於何力，各自遂其生成；天且不言，乃能恒於悠久。觀夫指大塊之噫氣，裁眾管而聲隨。始[QM50]]兮清越，終杳杳以逶迤。遠而聆之，初疑白虎方嘯；迫而察也，旋驚丹鳳來儀。知化本之有關，見天籟之在斯。道固無名，物罔不感。彼命宮而商應，信陽舒而陰慘。雲何事而從龍，水何情而習坎。故達人作用而虛其清心，大道不疵乃滌其元覽。之風也，扇其輕重，之簫也，應以洪纖。彼若疾而颺，我則以號以噭；彼若和而靜，我則若沈若潛。曷異夫暴心感而粗以厲，敬心感而直以廉。爾其斷續清空，蕭寥永夜。曆虛無而輕飆自遠，拂鬆竹而幽韻相借。微聞闕下，伴金奏之發天庭；迥徹雲中，疑笙歌之隨羽駕。莊生托之以齊物，子綦由是而觀化。化之至矣，茲焉可知。風乃不私其用，簫亦自得其宜。元元立言事無事，我後垂拱為無為。君子曰：風簫也，罔有爭而善勝，契不言而自應。是將觀彼以成化，豈獨因之而比興。
天一浚靈，多原於西。岷山導江，禹績可稽。民生之初，惟水利賴。夫既利之，胡忍貽害。運有推遷，事有因革。保制安危，神實任責。於穆英惠，藩屏坤維。於赫仁祐，駿烈四馳。自秦徂漢，祀以千計。維王父子，蜀境是庇。江源自蜀，王鑿其阻。蜀溉餘波，厥施乃溥。江趨而東，勢通蜀山。春夏暴漲，橫潰是閑。既遏其衝，又決其支。以漫以灌，惟堰是資。昔王受命，司我芻牧。為茲惠利，以阜我蜀。今我蜀民，作堰歲勞。殫智疲力，以扞江濤。僉憲有謀，將息斯患。王實誘之，肯遺以難。吏籲於王，願受指教。王繇之詞，繼導之交。詢謀允孚，百役以興。厥誌無二，惟土之憑。象鼻之漲，茫無津涯。湧為淺瀨，有藥有沙。匠陟彼巘，言鑿其堅。山夜發洪，穴不待穿。匠取彼石，既磊既砢。撝椎運斤，惟右惟左。蜀山不雲，蜀日且出。涉冬屆春，民就愛日。彼犍彼菑，昔水今石。其崇言言，永固爾墌。民聽冬鼓，追思往年。富民醵錢，耕者廢田。今茲永逸，孰究我圖。顯允二神，作我蜀郛。聖神在禦，懷柔百神。封章來上，亟命詞臣。錫以徽稱，華以晝命。以旌王功，以致朕敬。渙號於庭，揭虔於詞。朕命不褻，神惟顯思。登瀛有臣，複請誄賜。俞音自天，寵命薦至。嗟彼嬴民，百郡列署。惟茲蜀守，勳烈昭著。異趨殊歸，惟德與力。王初庇民，顧盡乃職。豈謂異世，猶濯厥靈。俾王初至，炳乎丹青。王不恃力，務德是勤。有偉斯績，益光前聞。詞臣作歌，守吏氏刻。江流沄沄，昭彼無極。
騏驥筋力成，意在萬里外。厯塊一蹶，斃於空谷。唯餘駿骨，價重千金。大鵬羽翼張，勢欲摩穹昊。天風不來，海波不起。塌翅別島，空留大名。人亦有之，故左拾遺翰林學士李公之謂矣。
公名白，字太白，其先隴西成紀人。絕嗣之家，難求譜諜。公之孫女搜於箱篋中，得公之亡子伯禽手疏十數行，紙壞字缺，不能詳備。約而計之，凉武昭王九代孫也。隋末多難，一房被竄於碎葉，流離散落，隱易姓名。故自國朝已來，漏於屬籍。神龍初，潛還廣漢。因僑爲郡人。父客，以逋其邑，遂以客爲名。高臥雲林，不求祿仕。公之生也，先府君指天枝以復姓，先夫人夢長庚而告祥，名之與字，鹹所取象。受五行之剛氣，叔夜心高；挺三蜀之雄才，相如文逸。瑰奇宏廓，拔俗無類。少以俠自任，而門多長者車。常欲一鳴驚人，一飛衝天，彼漸陸遷喬，皆不能也。由是慷慨自負，不拘常調，器度宏大，聲聞於天。
天寶初，召見於金鑾殿，元宗明皇帝降輦步迎，如見園、綺，論當世務，草答蕃書，辯如懸河，筆不停綴。元宗嘉之，以寶床方丈賜食於前，禦手和羹，德音褒美。褐衣恩遇，前無比儔。遂直翰林，專掌密命。將處司言之任，多陪侍從之遊。他日，泛白蓮池，公不在宴。皇歡既洽，召公作序。時公已被酒於翰苑中，仍命高將軍扶以登舟，優寵如是。布衣之遇，前所未聞。公自量疏遠之懷，難久於密侍，候間上疏，請還舊山。元宗甚愛其才，或慮乘醉出入省中，不能不言溫室樹，恐掇後患，惜而遂之。
公以爲千鈞之弩，一發不中，則當摧撞折牙，而永息機用，安能效碌碌者蘇而復上哉！脫屣軒冕，釋羈韁鏁，因肆情性，大放於宇宙間。飲酒非嗜其酣樂，取其昏以自豪；作詩非事於文律，取其吟以自適。好神仙非慕其輕舉，將以不可求之事求之。其意欲耗壯心，遣餘年也。在長安時，秘書監賀知章號公爲謫僊人。吟公《烏栖曲》云：「此詩可以哭鬼神矣。」時人又以公及賀監、汝陽王、崔宗之、裴周南等八人爲酒中八僊。朝列賦謫僊歌百餘首。俄屬戎馬生郊，遠身海上，往來於斗牛之分，優遊沒身。偶乘扁舟，一日千里；或遇勝境，終年不移。時長江遠山，一泉一石，無往而不自得也。晚歲度牛渚磯，至姑熟，悅謝家青山，有終焉之誌。盤桓庀居，竟卒於此。其生也，聖朝之高士；其死也，當塗之旅人。
代宗之初，搜羅俊逸，拜公左拾遺。制下於彤庭，禮降於元壤。生不及祿，歿而稱官，嗚呼命歟！
傳正共生唐代，甲子相懸，常於先大夫文字中，見與公有潯陽夜宴詩，則知與公有通家之舊。早於人間得公遺篇逸句，吟詠在口。無何，叨蒙恩獎，廉問宣、池。桉圖得公之墳墓，在當塗邑。因令禁樵采，備洒掃，訪公之子孫，將申慰薦。凡三四年，乃獲後女二人，一爲陳雲之室，一乃劉勸之妻，皆編戶甿也。因召至郡庭，相見與語，衣服村落，形容朴野，而進退閒雅，應對詳諦，且祖德如在，儒風宛然。問其所以，則曰：「父伯禽，以貞元八年不祿而卒，有兄一人，出遊一十二年，不知所在。父存無官，父歿爲民，有兄不相保，爲天下之窮人。無桑以自蠶，非不知機杼；無田以自力，非不知稼穡。況婦人不任，布裙糲食，何所仰給？儷於農夫，救死而已。久不敢聞於縣官，懼辱祖考。鄉閭逼迫，忍恥來告。」言訖淚下，余亦對之泫然。因云：「先祖志在青山，遺言宅兆，頃屬多故，殯於龍山東麓，地近而非本意。墳高三尺，日益摧圯，力所不及，知如之何。」聞之憫然，將遂其請。因當塗令諸葛縱會計在州，得諭其事。縱亦好事者，學爲歌詩，樂聞其語。便道還縣，躬相地形，卜新宅於青山之陽，以元和十二年正月二十三日，遷神於此。遂公之志也。西去舊墳六里，南抵驛路三百步。北倚謝公山，即青山也。天寶十二載敕改名焉。因告二女，將改適於士族。皆曰：「夫妻之道命也，亦分也。在孤窮既失身於下俚，仗威力乃求援於他門。生縱偷安，死何面目見大父於地下？欲敗其類，所不忍聞。」余亦嘉之，不奪其志，復井稅免徭役而已。今士大夫之葬，必誌於墓，有勳庸道德之家，兼樹碑於道。余才術貧虛，不能兩致。今作新墓銘，輒刊二石，一寘於泉扃，一表於道路。亦峴首漢川之義也。庶芳聲之不泯焉。文集二十卷，或得之於時之文士，或得之於公之宗族，編緝斷簡，以行於代。銘曰：
「嵩嶽降神，是生輔臣。蓬萊譴真，斯爲逸人。晉有七賢，唐稱八僊。應彼星象，惟公一焉。晦以麴糵，暢於文篇。萬象奔走乎筆端，萬慮泯滅乎前。臥必酒甕，行惟酒船。吟風詠月，席地幕天。但貴乎適其所適，不知夫所以然而然。至今尚疑其醉在千日，寧審乎壽終百年。謝家山兮公之墓。異代詩流同此路。舊墳卑庳風雨侵。新宅爽塏松柏林。故鄉萬里且無嗣，二女從民永於此。猗歟琢石爲二碑，一藏幽隧一臨歧。岸深谷高變化時，一存一毀名不虧。」
臣琳言：伏奉今月七日制書，贈亡兄特進汝陽郡王太子太師。澤下天中，寵被哀次。昭告且畢，摧絕失圖。臣某中謝。臣自掇咎釁，複此悲苦，更蒙飾終之恩，倍盈先遠之痛。無任屏營猥塞之至。
地絡之紀，莫宗於河；陰潛之功，光啟於彙。既略太華，浸淫中條，嶽瀆宣精，融為巨浸，肇有元命，元珪告成。惟其潤下，乃生舄鹵：鹽池之數有九，七在幽朔，二陂河東。皇穹陰騭兆人，眷祐中土，因飲食以致其味，節和齊以調其心。溟溟天池，實曰鹽澤。幅員百里，澄澈萬頃。元極積數，太鹹為鹺。其墟實沈，其宿畢昴；其漕砥柱，其關巔令。後祗寶之，設以重險。謙順成量，澗溪攸鍾。涵風蓄雷，終古不息。漫若山外，連為海門。所以帝乙建社而臨之，王豹遷都而據之，執其重輕，以曜富有。在昔山澤，委於虞衡，周制無征，漢方盡幹。務其尊穡，蓋用抑商。少府所屍，均其權量。群族自占，築廬環之。業傳祖考，田有上下，旱理其埤，水營其高。五夫為塍，塍有渠；十井為溝，溝有路。臬之為畦，釃之為門，漬以渾流，灌以殊源。陰陽相蒸，清濁相孕。動物潛舄，蠢為陶工。氵曶孚而凝，莫見其關。雪野霜地，積如連山。羨漫區域，歸於塗潦。泉貨之廣，沒於齊人。皇家不賦，百三十載。元宗禦國，四十三年，奸❥薢邱，爟火通鎬。嗣聖受命，以兵靜之，擊鼓崤洛，封屍燕趙。卻獫狁於絕漠，走昆夷於窮荒，亶其宸威，風動八極。調發之費，仰於有司。雖田征益加，而軍實不足，遂收鹽鐵之算。置榷酤之官，以權合經，以貨聚眾，畫野摽禁，塹川為壕，西籠解梁，左繚安邑，乃滌場圃，乃完癐倉，畢其場功，以謹秋備，度土定食，止於中州，濟於橫汾。爰距隴阪，東下京鄭，而抵於宛。艘連其檣，輦擊其轂，終歲所入，二百千萬。供塞垣盡敵之賞，減天下大半之租。然後傳於甸人，納於醢人，有形有散，以宴以祀，每仲夏初吉，為墠而饗之。懿夫明征，厥有前誌。中宗反政，崇朝而複鹹，大曆窮霖，巨漲而不淡。誠宜命袟，視彼封君。先皇帝薦靈慶以號神，索氤氳而建廟。拖諸侯之法服，鏘泮懸之清樂。籍二郡之版六百，隸於司池，故得浮榮光，結顥氣，衝其德，正其味。粒重英以表稔，花四出而呈瑞，陳陳相因，非秭載可能計矣。
貞元九年冬，天子親祀明堂，大裘而郊。孝道升聞，百蠻頓首。粟帛之賚，及於鰥惸；庶政惟和，達於遐邇。戶部尚書裴公延齡，奠三壤之差，九州之賦。鐵鼓之貢，林鹽之饒，凡晉人是輸，以河中為會府。遂表職方郎中兼侍禦史馮公興，推其全材，委以大計。詔曰：「俞。興往哉！汝諧。」乃駐車蒲城，以馭群吏。分命前永樂縣丞張巨源、前鄭縣丞蕭曾率屬而臨之。洎十一年秋九月，裴公薨，今戶部侍郎蘇公弁繼之。以馮公成績有聞，禮任如舊。度支又以前詹事府司直陸位知解縣池，前大理評事韋縱知安邑池。惟職方領地官之外權，惟評直守制使之成算，奸氣不作，阜財有經。十三年四月五日，兩池官吏及畦戶等，請勒豐碑，揚茲利澤。感知羹之訓，心遊傅氏之岩；稽近盬之詞，氣對郇瑕之邑。微臣作頌，式讚新宮。頌曰：
浩浩靈池，冠於水行。蒼茫太陰，滲漉純精。惟澤在❥，與時為程。禍貪而竭，福儉而盈。巨唐君臨，坤順乾貞。冥勤其官，坎德效靈。海眼通波，河源伏脈。千里一氣，瀦為廣斥。雲漢照臨，玉繩下直。曰雨曰風，以凝以積。自我天產，惟其口食。斯皇元後，乃聖乃神。既潔浮沈，亦修明禋。大禮畢舉，大樂畢陳。馮公員來，克諧神人。登牲廟壖，瘞幣池瀕。既醉既飽，馮公則欣。蕭張行優，陸韋德鄰。有❥有屬，伊馮之賓。仰彼元造，垂於無垠。皇運天長，頌聲日新。
公諱仲堪，字仲堪，其先太原人也。奕世珪鼎，紛綸葳蕤，國史家譜，詳之備矣。十九代祖西晉京陵公渾，位極台司，功格帝室，胄允枝散，遍於九州。五代祖衝，徙居幽州安次縣，子孫家焉，今則又為邑人也。為郡右族，繼生才賢，曾祖掞王父幹，儒墨傳家，以孝悌自任，故時君不得而官之矣。皇考令仙，蘊孫吳之術，好立奇功，累以勳伐，稍遷大理評事。公即評事府君之元子。生而岐嶷，體備剛柔。越在齠年，便誌於學；逮乎弱冠，乃為燕趙聞人。經史該通，詞藻豔發。本道廉察使賢而薦之，自鄉賦西遊太學，群公卿士，聆其聲而交之，所居結轍，名動京邑。大曆七年進士擢第。稽古之力，自致青雲，所謂拔乎其萃，為山九仞者也。解褐授太原府參軍事，居無何，丁太夫人憂。服闋，本道節使奏授幽州大都督府戶曹參軍，以能轉兵曹參軍事，雍容府寮，名檢摽舉，局無留事，庭宇生風，節使嘉之。俟其碩畫，乃奏充節度參謀，拜監察御史，盧諶本郡，未足稱榮；買臣居鄉，豈雲顯達。我相國彭城王方任以參佐，宏讚廟謀，略邁韓彭，幕繼袁伏矣。以為諸侯聘問，歲惟其常，妙選行人，以通兩君之好。十二年冬十一月，公奉使於蒲，春二月旋車，自蒲經途遙遙，旅次雲鄙。以貞元十三年二月三日，不幸暴殂於望岩之傳舍，享年六十有四。嗚呼哀哉！自古有死，人誰不終。公有厚德，而壽不永。公有全材，而位不高，則梁竦悲乎州縣，馮唐老於郎署，可以言命矣。以貞元十三年二月十七日，殯於薊東之別墅，從權也。以其年四月六日，遷神於薊縣燕夏鄉甘棠原，禮也。不祔舊塋，從先誌也。次弟仲、季弟僧法源等，悲摧雁序，痛折連枝。嗣子存，次子較，方在幼童，茹戚過禮。子婿前鄉貢明經清河張存，義感於情，眷深國士，慮絕故老，永遺誌業。刊石紀德，銘而旌之，所謂沒而不朽者矣。銘曰：
易水湯湯兮燕山崇崇。有斐君子兮穆如清風。簪筆拽裾兮佐我上公。直哉惟清兮允執厥中。奉使於蒲兮自西徂東。天胡不仁兮如何道終。丹戾止兮啟茲元宮。青松森列兮永翳我宗。悲壯圖兮已矣，惟芳名兮不窮。
諷，貞元十年進士，曆官金部、吏部、司勳郎中。
皇唐之與伊唐也，濬哲文思，異代同時。鹹進善以欽若，又建旌以求之。不進善焉，何以延側陋之士。不彰別也，何以嘉讜正之詞。是宜式創宏模，聿陳令典。綴析羽以藻耀，植修竿之偃蹇。相其地以崇樹所宜，因其人以康莊是踐。即之者有以翊聖，瞻之者於焉遷善。忠謇之徒，風馳雲趨。畢效臣節，同膺帝俞。猶金礪而君臣合契，類土圭而形影相符。回立岧亭，而克同國柄；直行勁挺，而自陟天衢。由是悉索草茅，罔資介儐。高懸垂逮下之德，仰視知不言之信。鹹策足以員來，思捐軀而自徇。同於舞羽，至誠之感必臻。異彼召弓，非禮之招不進。大哉求仁，其必有因。懿此標表，本乎諮詢。制其事者，上惟允恭之帝；集其下者，眾皆可封之人。是必隨謗木以用舍，與諫鼓為等倫。若夫容衛繁多，制度奇詭。元蛇始務其厭勝，翠鳳式崇乎侈靡。熊虎之示勇則那，日月之比崇徒爾。寧有裨於啟沃，且無取於率俾。偉夫有台有宮，胡為乎途中。所以闡於聖聰，使無不通。爰樹爰揭，豈惟乎人悅。所以尊彼雋傑，使皆就列。然後朝廷邁德嗣於羲軒，得賢方於稷契。躬好問之裕，有知人之哲。固以日奏於嘉言，矧斯旌之攸設。
惟薰風之生物，有穠李之表禎。合連枝於異榦，符一姓於嘉名。交影齊密，均和共榮。諒全德之通感，豈元和之曲成。族堅附離，訝生植之異氣；質殊合體，識天地之幽清。考彼祥經，珍茲善價。昭一人之有慶，表四夷之向化。體符通理，黃中之象攸存。義用成蹊，不言之道斯備。蓋夫靈根得地，聳質齊芳。分條表異，合榦呈祥。膚含玉潤，文蔚龍章。雲交翼比，影附枝強。庇本根於仙族，挺孤秀於仁鄉。始則分形，謂陰陽之偶數；終而一貫，表遐邇之通方。是知元本靈種，暗符神用。諒翦伐之為重，合拱連條。允孚歌謠，固耳目之所昭。並甘棠而價掩，比叢桂之香遙。則知瑞以感生，祥由仁致。睹政分而脈會，契人事與天意。將德茂而精通，故駢疏而合異。於以昭化警俗，示人不二。豈比夫草生堯砌，空有紀於曆官；芝產漢宮，徒用彰於祀事。洎夫元律發春，東風薦臻。齊敷連萼之影，共沐陽和之津。想雙枝於棠棣；感合體於君臣。四海為家，豈必移根於上苑；五色敬用，固亦發瑞於仁人。彼晉得華林，漢生廣殿。諒崇功而間出，豈謙德而來見。願棲托之見容，恐光陰之不薦。
元侯以制敵之雄略，期方隅之永清。得奔衝之故地，創備守之新城。四合分形，見岡巒之表裏；百堵定制，變勝負之虛盈。崒雲屯而霞起，忽虎踞而龍行。倚蒼壁以中絕，粘赬壤而外明。將伐謀伐力，制敵投兵。馭亭障於振策，摧氐羌於矯衡。是知地利攸歸，兵家大福。我有巨防，師無遺鏃。神謀洞啟而機張，天險載興而板築。於以巒披岡削，嶺門崖穀。雉堞霜皓，麗譙雲矗。連山上捧，鬥士以之增威；峭壁初嚴，戎王於焉慟哭。矧夫勢雄形固，師嚴令肅。數萬落於屈指，睇連營於寸目。何暫費於經營，永無虞於敗覆。故能功圖彀內，智出謀先。高厚不愆乎上命，規模必合於中權。俾夫登埤荷戟，憑墉控弦。虜魄暗褫，漢烽不然。仰峻隅而已僨，望懸門而不前。懼摧鋒於百勝，敢踏伏於三邊者哉。是知奇功不詐，俾殊俗而向化；善守以威，即死士而知歸。不然者，戎輕無常，獸困猶鬥。安能使犬羊埽跡，烽柝寢候。仰新壘以投戈，覆故巢而罷寇。是知威服德綏，不獨遠夷。彼或不讋，我則成城以耀武；彼能懷惠，我則蹈道以貞師。庶扃鐍而惟永，顧咽喉而在茲。彼周城朔方，漢得赤阪。無制勝之明術，徒疲人以勤遠。豈比夫修武備，清文苑。將鳳沼以酬勳，佇靈台之伯偃。
天地之德至大，非風雷日月之用，不能讚其化育，而致生乎萬物。釋氏之教至精，非聰達惠覺之士，不能揚其妙道，而化度乎群疑。天生法師，克契斯義，用安一世，以垂化後雲。法師諱聓空，姓任氏，弱而神清，幼而不群。年八歲，心已向佛，誠請既行，緣愛自去。遂授經於惠雲❥學景鸞，耳所一聞，亦既懸解；目所一覽，又若夙習。跪陳精奧，師皆歎異。知❥其法，非天縱之，孰能與斯？
法師常謂弟子曰：「我靜觀眾生，或瞽或聾，嗷嗷嗤嗤，溺於狂妄。若智者不能扶，仁者不之慈，雖獨揭厲於清源，則大聖之教，又將安施？」於是張善惡報應，驅僻邪於中正，導真如之理，解拘縛之勞，登高抗音，化所不化。侍代宗則聲仁王之文，言發而歸於大中，理貫而合於至正。故君聞而仁，臣聞而忠，推而廣之，夙化斯變。詔法師與天竺三藏譯《六波羅密經》，功畢上獻，天子感歎，錫賚有加，雖異方之奉斯學者，知有所本矣。由是人教揚溢於海內，惠風漸漬於人心。朝廷垂衣，刑措於下，其或有助乎？
嗚呼！時將不幸，人其無依，以貞元十年正月十五日，告行於興唐寺，報年六十一。弟子惠見等，與俗侶白衣會葬，服纕者千人。以其年二月四日，弟子智誠等共起塔於畢原高岡，既相與號慕不逮，自諮鄙人，刊銘於石，述其妙道，用慰永懷。銘曰：
佛有妙法，使皆清淨。世界罕聞，色塵皆盛。
心逐於❥，情亂於性。扇為頹風，蕩然莫正。
大哉我師，降厥慈悲。開示寂樂，破摧昏疑。
法相既圓，色空自離。千萬大眾，歎泣而隨。
大教既揚，威德❥光。除彼煩❥，化為清涼。
功成身去，自契自藏。銘於塔石，與天俱極。
