伊浩汗之鵬壑，有岧嶢之蜃樓。不因材而結構，自以氣而飛浮。然無朕，赫矣難儔。出彼波濤，必麗天以成象；化為軒檻，寧假日以銷憂。足以掩鼇山於別島，漏蛟室於懸流。若乃霧歇煙銷，雲歸月朗。千裏目極，八紘心賞。惟錯之類鹹伏，陽侯之波無響。於是吐氛氳，騰泱漭。隱隱迥出，亭亭直上。乍明乍滅，舒渤澥而新鮮；若合若離，結麗譙而博敞。雖舟子來萃，國工是仰。莫不驚天地之赫靈，睹井幹而成象。赫奕奕而有光，紛鬱鬱而難詳。影臨貝闕，彩曳虹梁。比繩墨之曲直，如規矩之圓方。嶽嶽之仙，乍窺於天表；盈盈之女，且愧於路傍。八窗未工，百尺非峻。伴祥煙於巨浸，雜佳氣於重潤。仰層構之如翬，必巨川之化蜃。大壯冥立，全模洞開。吐嗽而侔華宇，呼吸而象瑰材。翔鯤拂而不散，賀燕往而複來。依稀碧落，想像瑤台。旁輝日域，下瑩珠胎。比落星之流點綴，疑明月之照徘徊。則知夫霞駁雲蔚，有壯麗之貴；棟折榱崩，無壓覆之畏。既變態於倏忽，亦憑虛而仿佛。豈比夫鼎居汾水，赩以騰文。劍在豐城，雄雄而增氣。方今聖功不宰，海物鹹在。固知吐為樓閣，以全其軀。豈爭彼魚鹽，弗加於海。
周穆窮轍跡之所經，駕黿鼉而感靈。所以濟浩汗，所以通杳冥。蜲蜲蜿蜿，以代造舟之利；匪雕匪刻，皆連外國之形。諒人力之不剿，信神功而永寧。當其師旅闐闐，旌旗肅肅。臨九江而澶汗，駐八駿而踡踡。望既濟於未濟，終歎無梁；思載沉而載浮，孰能刳木。得不乞靈於水府，假道於介族。則黿也不得而深藏，鼉也不得而潛伏。既而擘波有聲，異狀可驚。出層潭而櫛比，駕飛浪而砥平。連足俄維，比浮柱之初立；鏤甲疊映，同版築之相成。齊首而繩墨勿用，曳尾而規模自呈。其利惟博，其安無傾。殊滄海之龜構，異銀河而鵲征。彼詭類之可覽，實至誠之所感。假贔屭以臨深，托盤跚而習坎。其勢邐迤，其狀參差。無遠不屆，惟危具持。照赫奕之五刃，度張皇之六師。乘以周旋，且異琴高之鯉；載於沈溺，還符毛寶之龜。漁者徒驚，工人有恥。同罛共羅而罔及，畫鶂雄虹而莫擬。題之不可，長卿之見書；抱之則難，謝尾生之沈水。是知伐鼉以冒鼓，其用匪良；解黿而染指，其謀匪臧。孰若奮功於舟楫，感聖於君王。昔在深泉，懼屑沒於其穴；今符至德，忽結構而成梁。固蹂躪而無害，將騰躍而有光。我皇仁洽道豐，文修武偃。要荒畢服，淳離斯返。何必驅鼉而駕黿，勞師以襲遠。
客有羨魚者，立河堧，俯臨泉。窺綠藻，瞰紅蓮。彈鋏之歌逾切，觀濠之意彌堅。則有赬尾殊品，紫鱗異質。或依蒲而自娛，或擁芡而爭出。揚鬐奮鬛，已見其由；戢尾貫腮，未知其術。是用乘良辰，守通津。望噞喁而注目，聆瀺灂以勞神。乃歎曰：「深不測者水，藏諸水者鱗。營之何及，獲之何因。彼不脫於泉，徒求於泉下；彼不蕩於水，奚求於水濱。」喪誌而退，問於漁人。漁人曰：「噫！子過矣。君子謀不失利，動必合理。禽之中也，先夫矰繳；獸之獲也，資乎弓矢。夫吾子坐金堤，降玉趾。無罶而窺其發發，無笱而思其唯唯。此所謂自包其羞，不求諸己。向若有具，施之於水。則和羹可待，食肉茲始。不為緣木之難，自葉忘筌之美。」斯言富哉，感激而回。求詹公之術，盡任子之才。器必備，藝鹹該。將中否之不惑，希取舍之無猜。羨之可以已也。是以結網而複來。
聽之微者，不必五音。伊焦桐之逸韻，契伯喈之明心。氣逐炎炎，始將隨於槁木；聲飛烈烈，終見用於雅琴。當其大匠未收，樵人所利。圭葉零落，孫枝殘瘁。以薪見迷，以灶求媚。聲連而丹焰乍飛，響送而紅星忽墜。聞之者徒謂木之槁，火之熾。殊不知八音之珍，佇五弦之至。彼美中郎，神妙無方。樂無不審，音無不詳。聽執爨之間，克諧律呂；聞就燥之處，乍合宮商。乃言曰：「惜乎斯桐，韻實天假。可以加雕斬，可以暢《韶》《雅》。何混彼樗林，而棄於薪者。」於是收質焰焰，求音泠泠。撲滅其色，鱗皴其形。被之以弦，佇水流而山立；鼓之為操，必鶴舞而魚聽。則知桐之成器，待其人而克定；桐之有聲，非其人而靡聽。向若清耳不傳，瑰材遂捐。希聲率爾，聾俗猶然。則半死之根，誰一收其餘燼；孤生之幹，將久滅於青煙。桐之爇兮，人之德焚；身之缺兮，躬忽見屈。殊不知焦尾為珍，竟獲伸於多識。至矣哉！感知音者願是效而是則。
駜彼名馬，產茲元朔。得遐方之勁氣，是稟嚴凝；應上聖之禎符，其來綿邈。固可以飾和鸞之鐬鐬，就鉤膺之濯濯。始其同群豐草，挺質寒鄉。名超茲白，瑞掩飛黃。伊六轡之爰設，非九重之孰當。爾其走險鹿駭，望雲龍驤。縶之維之，登歌不慚於西極；若滅若沒，獻狀聿來於北方。於以效伏皂之勤，於以釋長鳴之怨。流離而走血來格，落而執靮斯獻。計鴻鵠之舉，彼未居多；涉燕宋之遙，我方適願。柔心有待，逸足未宣。權奇於絳闕之下，沛艾於紫庭之前。稟月未匹，追風莫先。所以闡幽都之美，所以增華廄之妍。既佶且閑，軼其群兮相萬；視遠如邇，遵其路兮且千。一人既瞻，八駿初比。彼千駟花發，六騶雲起。其止也可齊乎足，其行也無逾於裏。信愕視於華原，而騰輝於良史。伊茲駿之間出，在前王而殊寡。或鑾輅而見捐，或鼓車而不舍。我皇昭景福，錫純嘏。稱德以喻夫俊乂，服勞以勸夫忠者。豈惟同兩漢之帝，獲千里之馬。
先賢鑄金之英，為馬之形。馬無疆而致用，金不朽而垂名。瞻之在前，則至寶山立；寂然不動，則異體峰平。固將六龍可驗，八駿斯營。遐追絕足，遠契長鳴。豈徒玩熒煌之彩，眄熠爚之情哉。始其模既全，體將具。思求絕塵之貌，是假在鎔之鑄。踴躍其液，渥窪之形未出；撲滅其煙，浮雲之姿已露。方中矩兮圓中規，勢倜儻兮精權奇。誠可傳而強繼，每不驅而不馳。其巧既畢，安貞莫移。豈貪夫而是徇，諒工者之所為。若乃大閱群騶，旁搜萬國。獻絳闕而鹹萃，充華廄而尚惑。乃審厥象，俾臻其極。仰從革之輝光，知代勞之軌則。駑駘遝至，自乖百煉之形；駔駿俱來，允葉萬邦之式。其狀惟肖，其義孔昭。仰沛艾以龍翥，若驂驔而鹿超。摧秣勿施，異乘黃之伏皂；縶維罔及，殊赭白之來朝。翼翼雄姿，煌煌壯觀。恒引耀以錯落，每騰精而泮渙。牛以石兮多慚，駞以銅兮非玩。是知武皇之制博，伏波之旨深。用之則行，昔飛聲於東道。確乎不拔，終成象於南金。高門洞辟，秘殿旁臨。將萬古以駭目，俾四方而宅心。豈作賂大宛，其形見棄；為神蜀郡，厥祀方歆者哉。固宜無逃於眾寡，不昧於取舍。永作鏡於域中，比懸衡於天下。則稱驥德頌「駉牧」者，未若似是而非，常以馬而喻馬。
岌岌高冠，是加於首。將服之以入仕，遂彈之而去垢。纖埃不染，知潔已之為先；法服是從，明幹祿之非久。豈比裂之而無用，掛之而勿有也。當其貢公不仕，王陽未榮。風起緇布，塵飛玉纓。積歲月而無色，混風姿而莫呈。豈知點綴則價重，拂拭則光生。蓋以斷金之人，未達於清世；陸沈之士，猶勞其赤誠。是故置之而有待，褚之而勿營。洎夫大漢登庸，伊人有所。同鬆茂而柏悅，將龍翔而鳳舉。於是取章甫而言曰：冠者首之飾，人之規。盛服將朝，此為大者；結發從仕，曷莫由之。吾方策名於丹闕，委質於彤墀。顧將盡飾以為美，豈薄汙而見嗤。及解彼珠纓，彈於玉指。彰久要之必信，表從政之有使。拂舊彩以增鮮，振浮埃而暫起。由是發光耀，正容止。朝廷濟濟，具瞻夫哲人；巾櫛鏘鏘，用表夫君子。則知碩量之所包，賢人之與交。其賤也樂夫伐木，其貴也同夫拔茅。則爵位相先者，以彈冠而自鑒；金蘭合契者，因彈冠而有感。故能致美搢紳，不嬰垢氛。將總會於元發，期入仕於青雲。豈比夫晏子濯以入朝，是稱賢相；屈生彈於新沐，方俟明君。
貳師之伐大宛也，耀武經，闡王靈。入絕域，討不庭。近取諸身，拔寶刀之錯落；上善若水，出山溜而清泠。則誠之所至，危無不寧。挹既思於跋石，利遂因於新硎。當其大漠之北，窮山所次。萬流皆涸，甘泉斯秘。堯人不能以鑿井，考叔徒稱其闕地。思群飲而駿奔，懷載渴而麇至。大兵懸命，誇父之拔策是憂；上將失容，曹公之指梅莫致。維石岩岩，將破以至誠；憂心慘慘，將慰以元感。乃拯經營，陟崢嶸。綴旒之急，貫日之精。念爐中鍛煉之利，成山下決蒙之情。孤環出，銛鍔明。賴黑壤而蹔啟，迸元泉而可驚。活活兮有甘井忽開之兆，泠泠兮奪醴泉自出之名。飛流乍凝乎淬刃，濯血又同於洗兵。三軍激心，始觀切玉之利；萬夫駭耳，俄聞漱玉之聲。鹹曰將軍發丹懇，勞赤誠。俾竭涸流濕，枯槁增榮。亹之流，既控清而引濁；濟濟之眾，鹹出死而入生。豈一勺之多，實一瓢為貴。既挹注之有待，知福祿之來為。刀惟百煉，不剉其鋒铓；泉則九重，未存其觱沸。此畫地之成川，如開流之納泉。酌焉不竭，瞻之在前。何盡心之禺若，致滿腹之怡然。向使以誠為後，以力為先。動而有悔，鑽之彌堅。則佩彼孟勞，諒無施於磽塉；拜同疏勒，亦何望於潺湲。於戲！人之有誌，物莫能禦。刀為短兵兮曷用，泉居厚地兮不阻。中石之箭，處危疑而則那；駐日之戈，於精誠而誰與。故能飛名域外，獻功王所。豈不以至誠如神，達之於六府。
奉宣，「今日已後，百官並不得於京城內置廟」者。臣等伏據《禮記》云：「君子將營宮室，宗廟為先，廄庫為次，居室為後。」又韋彤《五經精義對》曰：「古制，廟必中門之外，吉凶大事，皆告而後行，所以親而尊之，不自專也。」今令城外置廟，稍異《禮》文，書於史籍，恐乖聖政。伏以朱雀門及至德門，凡有九坊，其長興坊是皇城南第三坊，便有朝官私廟，實則逼近宮闕。自威遠軍向南三坊，俗稱圍外地，至甚閑僻，人鮮經過，於此置廟，無所妨礙。臣等商量：今日已後，皇城南六坊內，不得置私廟；至朱雀門緣是南郊禦路，至明德門夾街兩麵坊及曲江側近，亦不得置；餘圍外深僻坊，並無所禁。冀不違《禮》意，感悅人心。臣等頻奉聖旨，有事許再三論奏，輒罄所見，貴補聰明。
讓皇帝廟，去月二十四日詔下太常寺，委三卿及博士同詳議聞奏者。臣等伏以讓皇帝追尊位號，恩出一時，別立廟祠，不涉正統。既非昭穆禘祫所及，無子孫饗獻之儀，親盡則疏，歲久當革。杜鴻漸所議「禘祫之月時一祭」者，蓋以時近恩深，未可頓忘故也。今睿宗、元宗既已祧去，又文、敬等七太子中亦有追贈奉天、承天皇帝之號，當以停廢，則讓帝之廟，不宜獨存。臣等參詳，伏請準中書門下狀，便從廢罷。沿情定禮，實議葉宜。
伏以禮部放榜，已是成名，中書重覆，尚未及第，若重覆之中，萬不一定，則放榜之後，遠近誤傳，其於事理，實為非便。請今年進士堪及第者，本司考試訖，其詩賦先送中書門下詳覆，候敕卻下本司，然後準例大字放榜。
準今月十日堂帖，「天寶初置七太子廟，異室同堂。國朝故事，足以師法。今欲聞奏，以懷懿太子神主祔惠昭及悼懷太子廟，不虧情禮，又甚便宜。送太常寺三卿與禮官同商量議狀」者。伏以三代已降，廟制不同。光武為總立一堂，群主異室，親盡廟毀，昭穆遞遷。此蓋祖宗之廟也。然則太子廟出於近，或散在他處，別置一室，或尊卑序列，共立一堂。伏準國初太子廟散在諸方，至天寶六載赦文，「章懷、節湣、惠宣等太子，宜與隱太子列次，同為一廟，應緣祭事，並合官給」，號為七太子廟。又準大曆三年三月，以榮王天寶中追贈靜恭太子，神主未祔，詔祔七太子廟，加一室。今懷懿太子為侄，以侄祔叔，享獻得宜。請於惠昭太子廟添置一室，擇日升祔。
邦國之禮，祀為大事；珪璧之儀，《經》有前規。謹按《周禮》：「天地四方，以蒼璧禮天，黃琮禮地，青珪禮東方，赤璋禮南方，白琥禮西方，黑璜禮北方。」又云：「四圭有邸以祀天，兩圭有邸以祀地，圭璧以祀日月星辰。」凡此九器，皆祀神之玉也。又云：「以禋祀祀昊天上帝。」鄭元云：「禋，煙也。為玉幣，祭訖燔之而升煙，以報陽也。」今與《開元禮》義同。此則焚玉之驗也。又《周禮》：「掌國之玉鎮大寶器，若大祭既事而藏之。」此則收玉之證也。梁氏崔靈恩撰《三禮義宗》云：「凡祭天神，各有二玉，一以禮神，一則燔之。禮神者訖事卻收，祀神者與牲俱燎。」則靈恩之義，合於《禮經》。今國家郊天祀地，祀神之玉常用，守經據古，禮神之玉則無。臣等請下有司，精求良玉，創造蒼璧、黃琮等九器，祭訖則藏之，其燎玉即依常制。所冀國禮可久之文，守而不失，《周官》已墜之典，舉而更新。
伏以九宮貴神，位列星座，往因致福，詔立祠壇，降至尊以稱臣，就東郊以親拜，在祀典雖雲過禮，庇群生豈患無文，思福黔黎，特申嚴奉，誠聖人屈己以安天下之心也。厥後祝史不明，精誠亦怠，禮官建議，降處中祠。今聖德憂勤，期臻壽域，兵荒水旱，寤寐軫懷，爰命台臣，輯興墜典。
伏惟九宮所稱之臣，即太乙、攝提、軒轅、招搖、天符、青龍、鹹池、太陰、天一者也。謹按《黃帝九宮經》及蕭嵩《五行大義》：一宮其神太乙，其星天蓬，其卦坎，其行水，其方白；二宮其神攝提，其星天芮，其卦坤，其行土，其方黑；三宮其神軒轅，其星天衝，其卦震，其行木，其方碧；四宮其神招搖，其星天輔，其卦巽，其行木，其方絲；五宮其神天符，其星天禽，其卦離，其行土，其方黃；六宮其神青龍，其星天心，其卦乾，其行金，其方白；七宮其神鹹池，其星天柱，其卦兌，其行金，其方赤；八宮其神太陰，其星天任，其卦艮，其行土，其方白；九宮其神天一，其星天英，其卦離，其行火，其方紫。觀其統八卦，運五行，土飛其中，數轉於極，雖敬事迎厘，不聞經見，而範圍亭育，有助昌時，以此兩朝親祀而臻百祥也。然以萬物之精，上為列星，星之運行，必係於物，貴而居者，則必統八氣，總萬神，斡權化於混茫，賦品彙於陰騭，與天地日月誠相參也。豈得繄賴於敷佑，而屈降於等夷。
又據太尉攝祀九宮貴神舊儀，前七日受誓誡於尚書省，散齋四日，致齋三日，牲用犢，祝版禦署稱嗣天子臣，圭幣樂成。比類中祠，則無等級。今據《江都集禮》又《開元禮》，蠟祭之日，大明、夜明二座及朝日、夕月，皇帝致祝，皆率稱臣。若以為非泰壇配祀之時，得主日報天之義，卑緣厭屈，尊用德神，不以著在中祠，取類常祀，此則中祠用大祠之義也。又據太社、太稷，開元之制，列在中祠；天寶三載二月十四日敕改為大祠；自後因循，複用前禮；長慶三年正月，禮官獻議，始準前敕，稱為大祠，唯禦署祝文，稱天子謹遣某官某昭告。文義以為殖物粒人，則宜增秩，致祀稱禱，有異方丘，不以伸為大祠，遂屈尊稱，此又大祠用中祠之禮也。
參之日月既如彼，考之社稷又如此，所謂功钜者因之以殊禮，位稱者不敢易其文，是前聖後儒陟降之明徵也。今九宮貴神，既司水旱，降福禳災，人將賴之，追舉舊章，誠為得禮。然以立祠非古，宅位有方，分職既異其司存，致祝必參乎等列，求之折中，宜有變通，稍重之儀，有以為比。伏請自今已後，卻用大祠之禮，誓宜備物，無有降差。惟禦署祝文，以社稷為本，伏緣已稱臣於天，帝無二尊故也。
惟唐開成元年歲在執徐十二月三日，檢校禮部尚書東川節度使長樂公享年七十薨於位。天子不視朝一日，贈以天官之秩。是月，公之喪歸於西都。其來也，梓潼之人，如亡顧複；其至也，京師之人，鹹嗟殄瘁。其親戚號於中唐而鄰裏感，其朋友慟於外寢而搢紳吊。鹹以公孝友忠信，清廉正直，寬仁偉度，可以韜當世，弼諧遠略，可以經大邦，而位不充量，才屈於算，斯所以感人深矣。其明年五月，克葬於京兆萬年縣崇道鄉白鹿原，從先人塋，禮也。既葬，其孤累然泣血，以公勳伐德善之狀，請被於文，而刻此石雲。
公諱宿，字拱之，冀州長樂人，漢光祿勳奉世廿五代孫也。自光祿勳立功於漢，其下十四葉立國王燕，是為昭成皇帝。其下七葉至五代祖周烏氏侯，諱早惠❥，隋為隰州司戶，皇朝為婺州常山令。常山生高祖皇婺州糾曹掾諱文儉，糾曹生曾祖茂才高第括州鬆陽令諱道儀，鬆陽生大父文林郎宋王府記室參軍贈禮部員外郎諱嗣，員外生先府君南昌令新安郡長史贈尚書左仆射諱子華。鹹以茂德，光耿史牒。仆射天寶中，明皇以四子列學官，時與計偕，一鳴上第，藏器不耀，以孝節聞，享年八十，累贈尚書左仆射。先妣彭城劉氏，皇成都府參軍沔之女，嬪則母範，惟家之肥。累贈彭城郡太夫人。
公即仆射之元子也，奇偉倜儻，與人誠直，言無詭隨，行不苟合，望之也長戟森於武庫，即之也大珪植於瓊田。丱歲侍仆射府君廬於員外府君之墓左，有靈芝產於埏隧，白兔擾於鬆檟，仆射惡其顯異，抑而不言，識者鹹謂純孝殊祥，又重之以陰德，其門必大也。弱冠以工文碩學稱。年廿六舉進士，是時明有司即兵部侍郎陸公贄其人也。又應宏詞科，試《百步穿楊葉賦》，雖為勢奪，而其文至今諷之，後生以為楷。已而有誌於四方，曆東諸侯，為彭門仆射張公建封所器異，因表為試太常寺奉禮郎，充節度巡官。張公傑邁簡達，尊賢禮能，幕府始建，群彥翹首，與公同升者李藩、韓愈之倫，皆諸侯之選，及公曳裾之後，有置醴之遇，其書檄奏記，公皆專焉。及張公寢疾，公常出入臥內，獻替戎事，一軍感其誠明。迨其薨落也，武夫感義，閭裏懷慕，蚩蚩洶洶，無帥乃亂。立其子愔，稱留後焉，未王命也。先是李師古之叛也，其將李洧以徐方效順，至是師古將伐有喪，且複故地。公內則整訓叛徒，明利害之鄉；外則移檄敵人，示逆順之理。卒能寢師古之謀，遏徐方之亂，衛監戎於鋒刃之上，免闔境於磔裂之勢，公之力也。而終身杜口，不言定徐之功，議者高其不伐。及德宗以愔得眾，因而善之，表公為留後判官，試金吾衛兵曹。公以危邦是戒，倚門方切，乞歸江左，以奉色養。已而越師潛章，請置閫幄，授大理評事。徐之軍吏惜公之去也，繼公職者害公之能也，合為他誣，貶泉州司戶。公得喪不形，以《詩》《書》自娛。
歲餘移❥州司戶。太夫人終堂，孺慕柴毀，阽於滅性。喪複，常從事浙右。徵拜憲府監察，曆太常博士。凡為國家定諡，皆❥善貶惡，不吐不茹，時人偉其文而與其直。遷虞部員外郎，丁先府君艱，欒枝在疚，哀禮皆極。既祥，除都官員外郎。憲宗時，吳元濟以淮西叛，詔相國裴公東征，於是妙選廷臣，為幕中❥，由是表公為彰義軍節度判官，於是有朱紱銀章之錫。淮西平，酬勞報功，拜比部郎中。為持權者所忌，會韓文公愈以京師迎佛骨，上疏切諫，忌公者因上之怒也，誣公實為之，出刺歙州。先是中書舍人缺，僉謂公之述作，動合謨訓，綸言之任，旦夕待遷。及一麾出守，群情大駭。公則神怡氣暢，視虧若成。此則老氏之齊寵辱，令尹之無喜慍也。

維大唐開成三年歲次戊午十月乙酉朔十六日庚子，皇太子薨於少陽院。十七日辛丑，遷座於大吉殿。十一月乙卯朔二十四日戊寅，命冊使太子太師兼右仆射門下侍郎國子祭酒平章事鄭覃、副使中書侍郎平章事楊嗣複持節冊諡曰莊恪。十二月乙酉朔十二日景申，葬於驪山之北原莊恪陵，禮也。玉琯歲窮，金壺漏盡，祖奠告徹，哀笳將引，庭滅燎而月塞，路搖旌而風緊。皇帝念主鬯之缺位，悼佩觿之夭年，銅樓已閉，銀牒徒懸，方追思於對日，遽冥寞而賓天。典冊具舉，文物鹹備，爰詔侍臣，顯揚上嗣，其詞曰：
皇矣帝緒，肇基綿古。種德尊道，宗文祖武。上聖開成，天下和平。儲祉發祥，是生元良。覃訏之初，岐嶷用彰。蘊才遊藝，玉裕金相。既免孩提，是加封殖。俾維城於東魯，錫介珪於上國。辭榮朱邸，正位青宮。尊師重傅，養德含聰。畏馳道而不絕，問寢門而益恭。招賢警戒，齒胄謙衝。冀日躋於三善，奉天慈於九重。漢莊好學，既顯於外。魏丕能文，方循於內。美不貳於顏過，嘉得三於鯉退。混燿申觀，鏗鏘瑜珮。方積善於為山，何反真而遊岱。嗚呼哀哉！憂兢損壽，沉屙始遘。群望並走，百靈宜祐。吳客之問徒為，越人之方靡救。占前星之掩曜，知東朝之降咎。天垂象而則然，人由已而何有。嗚呼哀哉！稅駕承華兮即宮夜台，鳳笙長絕兮蜃輅徐來。啟青宮而右出，曆元灞而左回。度凋林兮魂斷，入曠野兮心摧。水助挽而幽咽，雲帶翣而徘徊。悲佳城之已掩，見新廟之方開。嗚呼哀哉！授經兮曷期，執紼兮增欷。九原作兮何嗟及，七日還兮安可希。有少海之波逝，無西園之蓋飛。商山之羽翼已散，望苑之賓客鹹歸。瑟彼玉簡，於泉扉。用傳信於文字，願不昧於音徽。嗚呼哀哉！
