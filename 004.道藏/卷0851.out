權，字秀山，太原人。唐末進士，曆官右補闕。入梁累遷御史中丞。後唐莊宗朝授戶兵吏三侍郎尚書左丞禮部尚書，清泰中改戶部尚書。晉祖入立，轉兵部尚書。天福中以太子少傅致仕。六年卒，年七十八。贈左僕射。
每年正仗，天下貢物，陳於殿庭，屬戶部司引進。竊以近年以來，未甚齊整。本二百餘州貢物，今止六十餘州。伏以任土勤王，本朝故事，冀申尊獎，所謂駿奔。伏乞遍下諸州，請依貢式陳進。正仗之日，所貴整齊。
臣聞戒奢從儉，惟經國之遠圖。務實去華，乃前王之令範。伏惟皇帝陛下開基創業，應天順人，顯宗樸素之風，克協聖明之訓。臣伏見諸侯奉貢，九土勤王，羅紈則纖麗奇工，器皿則雕鏤異狀。文之錦繡，雜以珠璣，雖外表珍華，而事近淫巧。臣伏請特降敕旨，頒下列藩，自今奉貢，其鮮麗匹段等，酌其物料所值，折進生白重絹，可將一匹之鮮麗，變數疋之縑繒。又進奉銀器及鞍轡等，並不在雕鐫金玉。其餘衣甲器械，並不在飾以銀裝，布以金彩。如有鉤玦瑕處，可將銅鐵代之，足以換彼鮮明，益其堅利。雖所減者輕同積羽，而所集者重可如山。匪惟淳厚國風，抑亦豐資天府。
據刑法統類節文云：「盜賊未見本贓，推勘因而致死者，有故者以故殺論，無故者減一等。」又云：「今後或有故者以故殺論，無故者或景跡顯然，支證不謬，堅恃奸惡，不招本情，以此致死，請減故殺罪三等。其或妄被攀引，終是平人，以此致死，請減故殺罪一等。」臣按上文云：「有故殺者以故殺論」，此即是矣。其無者亦坐減罪，即恐未當。假如官司或有刑獄，未見本情，不可全不詰問。據言有故者，則是曾行拷捶，及違令式，或粗枷大棒，強相抑壓。以此致死者，並屬有故。無故者，則是推勘之司，不曾拷掠，又不違法律，亦不堅有抑壓。此則並屬無故，不可坐刑。假若有犯事人舊患疾病，推勘之際，卒暴身亡，不可亦坐推司減等之罪。又據斷獄律云：「若依法使杖，依數栲決，而邂逅致死者勿論。」「邂逅」謂不期致死而死，且彼言栲決，尚許勿論，此雲無故，卻令坐罪。事實相背，理有未通。請今後推勘之時致死者，若實無故，請依邂逅勿論之義。
質，字子徵，河南人。仕唐為芮城令。天祐三年，李克用承制授檢校兵部郎中，莊宗之立，有翊讚功，累擢戶部尚書知制誥，充翰林學士承旨。同光元年從平梁，遷兵部尚書，賜論思匡佐功臣。天成元年授特進檢校司空同州節度使。明年改賜耀忠匡定保節功臣，就加檢校司徒。三年入拜兵部尚書，四年進封開國公。長興二年授檢校太保河陽節度使；入為右僕射。應順初遷檢校太傅，正拜河南尹，改太子少師。清泰末復為右僕射。晉祖入立，以疾分司洛陽。少帝嗣位，拜太子太保。天福七年卒，年七十六。贈太子太師，諡文忠。
臣等以親盡從祧，垂於舊典。疑事無質，素有明文。頃莊宗皇帝再造寰區，複隆宗廟，追三宗於先遠，複四室於本朝。式遇祧遷，旋成沿革。及莊宗升祔，以祖從祧，蓋非嗣立之君，所以先遷其室。光武滅新之後，始有追尊之儀。隻此在於南陽，元不歸於太廟。引事且疏於故實，此時須稟於新規。將來升祔先廟，次合祧遷獻祖。既葉隨時之義，又符變禮之文。
琦，字輝山，幽州安次人。天祐中，後唐莊宗鎮太原，以為代州軍事判官，入為殿中侍御史。明宗朝累遷禮部郎中史館修撰，清泰三年以端明殿學士遷御史中丞，進禮部侍郎。晉祖入立，授秘書監，遷刑戶兵三部侍郎，爵開國子。天福八年卒。
臣竊見四時選人，三銓待闕，停滯已及於數百，棲遲列困於累年。南曹係日申選，常有三十二十格式。每月送闕，不過五員七員。竊慮闕員漸稀，人數轉多。拋耕稼於鄉裏，忍窮餓於街坊。名利之途，人所難格。朝夕之困，事亦可矜。若不改張，恐未通濟。欲請勒定月日，南曹注納文解，隻據見在判成待闕選人，取殘闕及逐月新闕，量人材優劣，據員闕好弱，許超折注擬。如此即歲暮至新春己來，相次發遣應盡。其將來選人，即依舊至來年十月下解，南曹應期判成，銓司準格注擬，至次年選畢。有正格敕，用正規程。
文矩，字德義，鄆州人。梁福王友璋領鄆州，辟為從事。入後唐授天平軍節度掌書記，天成中累擢兵部尚書。晉祖即位，改吏部尚書。以太子太保致仕。天福八年卒，年五十九。贈太子太傅。
臣近聞有敕命：夏秋苗稅，取天成二年額為常定。雖聖主時行憂軫，而黎民未甚聞知。伏請再降明敕，令粉壁曉告。
上年平蜀以來，軍人將到西川人口甚多。骨肉阻隔，恐傷和氣，請許收認。
臣看詳左拾遺任瑤所進封事，切見唐莊宗朝宰臣豆盧革韋說，洎曆數朝，累行宥典，俱遂昭雪，頗是分明。然則令河令豆盧升、南頓令韋濤，因父配流，遂停官爵。況間居郎署，久在朝行。或已被茜袍，或已紆紫綬。前後十遷歲曆，八奉赦書。至於常赦不原，亦得乘時被寵。況豆盧升等，唐少帝之時，刑部己得雪牒，便可卻複舊官。旋屬偽廷，卻除宰子，既塵墨綬，須服荷衣。敢望明朝，特加殊澤。竊以任瑤所進封章，請複豆盧升等官序服色，望中書商議。
臣伏奉敕牒，令參詳文武百官所進封事。內宗正卿石光讚上章云：「伏見滎陽縣道左萬石君廟，本前漢大中大夫石奮之廟。德行惠績，備列前書，乞降封崇，俾光宗祖者。」切以萬石君播盛德於漢朝，立嚴祠於鄭圃。爰開聖緒，永葉昌期。石光讚所上公言，備章職分，深為允當，望賜施行。
前汴州陽武縣主簿左墀進策十七條，可行者有四。其一請於黃河夾岸，防秋水暴漲。差上戶充堤長，一年一替，委本縣令十日一巡。如怯弱處不早處治，旋令修補。致臨時渝決，有害秋苗，既失王租，俱為墮事，堤長、刺史、縣令勒停。
奉敕旨定四廟諡號、廟號、陵號者。伏以四代祖朔州使君府君，自天所祐，應時而生。肇啟靈源，始基鴻業。謹案諡法：「寬容平和曰安。」臨事屢斷，撫俗多方。有❥達之能，無屈撓之事，豈不謂之「寬容平和」乎？又靖者，柔德教眾之義也。又義者，行義不失者也。請備神主，追尊諡曰孝安皇帝，廟號靖祖，陵號義陵。三代祖右省常待府君，動靜有常，夙夜匪懈，憂人若己，視民如傷。謹案諡法：「一德不懈曰簡。」富且不驕，貴而好禮，有典有則，無怠無荒，豈不謂 「一德不懈」乎？又肅者，剛德克就之義；惠者，寬裕不苛者也。請備神主，追尊諡曰孝簡皇帝，廟號肅祖，陵號惠陵。皇祖振武仆射府君，淳德不雜，素風自高。得安邊靜塞之機，有阜俗濟民之術。謹案諡法：「執事有制曰平。」積善積德，允武允文，動不為身，行惟濟物。豈不謂「執事有制」乎？又翼者，思慮深遠之義。又康者，安樂撫民者也。請備神主，追尊諡曰孝平皇帝，廟號翼祖，陵號康陵。皇考洺州太傅府君，天資睿德，神讚沈機，臨戎則有敵必摧，撫恤則無民不悅。謹案諡法：「主善行德曰元。」盡善盡美，乃神乃聖，功煥龍圖，慶流鳳扆。豈不謂「主善行德」乎？又憲者，博聞多能之義；昭者，明德有功者也。請備神主，追尊謐曰孝元皇帝，廟號憲祖，陵號昭陵。
奉敕定四廟皇後追尊諡議者。伏惟四代祖妣秦氏，積行芝蘭，含貞閨壺。徽猷令聞，厥彰內則之賢；懿靜柔明，綽有禮閑之節。諒非餘慶，何啟昌期。謹案諡法：「宣慈惠和曰元。」請追尊諡曰「孝安元皇後」。伏惟三代祖妣安定太君安氏，門稱盛族，代謂良家。修德行而義冠稽天，蘊柔明而風昭齊體。若非淑惠，寧協休徵。謹案諡法曰：「貴賢尚義曰恭。」請追尊諡曰「孝簡恭皇後」。惟皇祖妣高平縣太君米氏，令惠生知，賢才天稟。四德早聞於親戚，一齊仍著於閨庭。淑問嚐彰，貝柔自固。謹案諡法：「向惠德義曰獻。」請追尊諡曰「孝平獻皇後」。皇妣南陽郡太夫人何氏，族惟華貴，德乃寬衝。禮諧義聽之文，詩協和鳴之詠。履大跡而鍾慶，祔神龍而克祥。固有靈符，來宏景祚。謹案諡法：「溫柔聖善曰懿。」請追尊諡曰「孝元懿皇後」。
受益，字謙光，唐宰相餘慶曾孫。累曆台閣，自尚書郎遷右諫議大夫。晉天福間以病告歸，尋起拜京兆少尹。八年以贓事賜死。
臣自貢封事，已及九日，未聞施行，實深激憤。且臣家在晉昌，備知蹤跡。彥澤在涇州殺式之後，至故雍複害軍將楊洪，一如式之屠割。此乃是陛下去歲送張式，令彥澤屠戮，致今春楊洪又遭此苦。中外觀者，痛入骨髓。陛下聞之，情詎不傷？伏自陛下臨禦以來，萬方鹹歌仁聖。一何乖爽，大玷皇猷。又彥澤在涇州日，擅將甲兵，討伐蕃部，尋皆陷沒，靡有孑遺。乃行酷虐之令，括為充墳舊數。奪取婦女，率掠金帛。從順者包羞免禍，違阻者飲恨被誅。近遠聞王周交代，條件上聞。凡有濫訛，應在其內。今陛下略無所問，臣實不平。沮王周守法奉公，黨彥澤殺人害物。臣竊慮此後諸侯，效作好事者少，繼為惡事者多。蓋陛下喜怒不分，賞罰有濫。既無黜陟之法，是退賢良之心。今外議沸騰，皆言陛下廣受彥澤進獻，許行非法之事。況在郡括馬，將及萬蹄，到闕獻誠，止滿百匹。臣痛恨此賊者，致陛下招此惡名故也。是敢繼犯宸嚴，再具論列。必乞速行法令，免致天下谘嗟。臣又觀陛下前月十八日特降敕命，過五日一度內殿起居，許臣僚具所見事實，封文奏其間。敕語曰：「恐一物失所，以百姓為心。」可為憂民疾痛者矣。今臣所論奏彥澤，蓋為涇州一方。陛下詔墨未乾，自違其旨。如水投石，不動聖心。臣竊慮奸邪，潛謀罔惑，致其明聖，有此二三。柰何陛下不與執政之臣商量，而聽庸愚之輩掩蔽。伏以宰臣馮道以下，皆忠貞直性，輔弼當仁，久居調鼎之權，上讚垂裳之理。而況晨趨玉陛，日麵龍顏，每於造膝之時，必竭沃心之奏。伏乞宣示前後所貢二狀，令對禦座，子細詳讀。若臣所論彥澤，如事謬妄，不愜聖旨，即乞便降朝典，令天下知彥澤無罪，諫臣妄有陳論，兼明陛下無朝令夕改之謗。臣職忝諫諍，理合抗論，不避嚴誅，希回英斷。
棁，字子文，深州安平人。梁貞明三年舉進士甲科，後唐明宗朝累遷都官郎中翰林學士。晉祖時以戶部侍郎為學士承旨，遷太常卿，改太子賓客分司西京。卒年六十八。
臣伏見開元五年敕，每年貢舉人見訖，宜令引就國子監謁先聖先師。學官為之開講質疑，所司設食。其監內得舉人，亦準此例。其日清資官五品以上並朝集使並往觀禮，永為常式。自經多故，其禮浸停，請舉舊典。
臣謬蒙眷渥，叨掌文衡。實憂庸懦之材，不副搜羅之旨。敢不揣摩頑鈍，絕杜阿私。上則顯陛下求賢，次則使平人得路。但以今年就舉，比常歲倍多。科目之中，凶豪甚眾。每駁榜出後，則時有宣張。不自省循，但言屈塞。互相朋扇，各出言詞。或雲主司不公，或雲試官受賂。實慮上達聖聰，微臣無以自明。晝省夜思，臨深履薄。今臣欲請令舉人落第之後，或不甘心，任自投狀披陳。卻請所試與疏義對證，兼令其日一甲，同共較量。若獨委試官，恐未息詞理。倘是實負抑屈，則所司固難逭憲章。如其妄有陳論，則舉人乞痛加懲斷。冀此際免虛遭謗議，亦將來可遠久施行。倘蒙聖造允俞，伏乞降敕處分。
案《禮》云：「天子以德為車，以樂為禦。大樂與天地同和，大禮與天地同節。」又曰：「安上治民，莫善於禮。移風易俗，莫善於樂。」故《樂書·議舞》云：「夫樂在耳曰聲，在目曰容。聲應乎耳，可以聽知。容藏於心，難以貌睹。故聖人假幹戚羽旄，以表其容。發揚蹈厲，以見其意。聲容和合，大樂備矣。」 又案《義鏡》，問「鼓吹十二案，合於何所？」答云：「周禮鼓人掌六鼓四金，漢朝乃有黃門鼓吹。崔豹《古今注》云：‘因張騫使西域，得摩訶兜勒一曲，李延年增之，分為二十八曲。梁置鼓吹清商令二人，唐又有鼓金鉦大鼓長鳴歌簫笳笛，合為鼓吹十二案，大享會則設於懸外。此乃是設二舞及鼓吹十二案之由也。’」今議一從令式，排列教習。文舞郎六十四人，分為八佾。每佾八人，左手執籥，《禮》云「葦籥，伊耆氏之樂也。」周禮有籥師，掌教國子。《爾雅》曰：「籥如笛，三孔而短。大者七孔，謂之簅。」曆代以來，文舞所用，凡用籥六十有四，右手執翟，周禮所謂「羽舞」也。《書》云「舞幹羽於兩階」，翟山雉也。以雉羽分析連攢而為之，二人執纛前引，數於舞人之外。舞人冠進賢冠，服黃紗中單，皂領褾，白練衤蓋襠，白布大口褲，革帶，烏皮履，白皮襪。武舞郎六十四人，分為八佾，左手執幹。幹楯今之旁牌，所以翳身也。其色赤，中畫獸形，故謂之朱幹。周禮所謂「兵舞」，取武象，用楯六十有四，右手執戚，斧也，上飾以玉，故謂之玉戚。二人執旌前引。旌似旗而小，絳色，畫升龍。二人執鞀鼓，二人執鐸。周禮有四金之奏，其三曰金鐸以通鼓，形如大鈴，仰而振之。金錞二。每錞二人舉之，一人奏之。周禮四金之奏，一曰金錞以和鼓，銅鑄為之。其色黑，其形圓若權，上大下小，高三尺六寸有六分，圍二尺四寸，上有伏虎之狀，旁有耳，獸形銜環。二人執鐃以次之。周禮四金之奏，二曰金鐃以止鼓，如鈴無舌，搖柄以鳴之。二人掌相在左。《禮》云：「治亂以相。」制如小鼓，用皮為表，實之以糠，撫之以節樂。二人掌雅在右。《禮》云：「訊疾以雅」，以木為之，狀如漆筩而弇口，大二尺，圍長五尺六寸，以羖皮鞔之，旁有二紐[QLDG]畫。賓醉而出，以器築地，明行不失節。武舞人服弁，平巾幘，金支緋絲，大袖緋絲，布裲襠，甲金飾，白練衤蓋襠，錦騰蛇起梁帶，豹文，大口布袴，烏皮靴。工人二十，數於舞人之外。武弁朱褠革帶，烏皮履，白練衤蓋襠，白皮襪。殿庭仍加鼓吹十二案。《義鏡》云「帝設氈案」，以氈為床也。今請置大床十二，床容九人，振作歌樂。其床為熊羆貙豹騰倚之狀以承之，象百獸率舞之意，分置於建鼓之外，各三案。每案羽葆鼓一，大鼓一，金錞一，歌二人，簫二人，笳二人。十二案，樂工百有八人，舞郎一百三十有二人，取年十五已上弱冠己下容止端正者。其歌曲名號，樂章詞句，中書條奏，差官修撰。
臣曆觀往代，下及近朝，既立磐維，必擇師友。或取其德行彰著，或取其學術精通。待以優崇，俾之規益。斯亦前王之急務也。伏見陛下頒宣典冊，封立親賢，盛禮既成，普天鹹慶。諒鴻基之永固，豈麟趾以能歌。伏願陛下特詔有司，遵行舊制，慎求端士，博訪碩儒。命以王官，使同遊豫。雖聰明天縱，固不俟於切磋。而孝敬日躋，亦良由於輔導。臣謬塵近侍，無補盛時，輒以芻蕘，上塵旒扆。
昔漢宣帝纘紹皇圖，勤恤民隱，慎擇循良之吏，分居牧守之權。其有政合廉平，惠敷疲瘵，小則降璽書而勞問。大則錫侯爵以甄酬，欲教化之久行，故遷移之不遽。伏惟陛下秕糠大漢，回複皇唐。整百王隳紊之綱，削四紀傷夷之弊。永言致治，實在審官。刺史縣令，有能撫綏，不必循拘考限，明加獎激，就進階資。如有課最漸高，始終不易，量其器業，擢在朝廷，自然有位之人，感恩職分。無為而治，坐致時雍。
臣聞高祖神堯皇帝初定天下，起居舍人令狐德棻上言，以「近代已來，多無正史，恐十數年後，事跡蔑聞」。因命儒學大臣，分撰南北諸史。且言異代，猶恐棄遺。況在本朝，豈以湮滅。臣嚐聞宣宗纘承大業，思致時雍，旰食宵衣，憂勤庶務。十餘年之內，可謂治平。於時史官，雖有注記，尋屬多故，輦輅省方，未暇刊修，皆至淪墜。統臨之盛，寂寞無聞。伏思年代未遙，耳目相接，豈無野史，散在人間。伏乞特命購求，十獲五六，亦可備編修。冀成一代之信書，永祚千年之盛觀。
棁嚐泛覽史編，徵得大朝故事。昔者肇自天寶，延及建中，二糾纏兵，西郊多壘。始之以巨猾乘間，繼之以餘孽挻災。猛虎召風，長鯨鼓浪。翠華避狄，去巡濯錦之江。博望承祧，遠駐鳴沙之地。二京失守，四海倒懸。苟非命世之偉人，孰拯橫流之大患。時則有若尚父汾陽王，誠貫天地，謀葉鬼神。奮臂一呼，投袂而起。摧凶黨而稍清趙代，總全師而徑覲靈源。國步有依，皇威乃震。自是東征西伐，左披右攘，以戡定為心期，以扶持為己任。不然，則安得田承嗣畏威而屈膝，魚朝恩聞義以息心，哲後禮之以不名，黠虜懷之而號父者歟？若其盛德崇庸，嘉謀妙算，既備存於正史，固莫罄於斯文。先是洛邑之南，有佛寺曰廣化，究其經始，實我公之奏置焉。厥後遂以貞瑉，刻成遺狀，寘之廊廡，多曆歲時。雖越國良金，固無銷鑠，而殷岩肖像，稍闕瞻虔。今皇帝嗣位之三載也，日新睿德，風布皇猷。庶績其凝，九功維敘。百蠻款附，豈辭重譯而來。五稼順成，何啻三年之積。雖元首之盡善盡美，亦股肱之同德心。惟太師侍中魯國公，手握機衡，身為柱石，紀氏有藩屏之慶，召公兼方伯之權。杜元凱之立事立言，別先懿戚。羊叔子之登山臨水，不負勝遊。睹是儀形，仰其勳德。遂首合良輔，同率俸金。選隱地於山阿，取瑰材於澗底。別營邃宇，以代回廊。操繩墨者曲盡規模，運斤斧者巧呈剞劂。高惟獻獻，深乃耽耽。分雁塔之煇煌，助龍門之秀麗。厥構雲就，遷以處焉。望之者凜凜如生，遇之者肅肅加敬。不獨旌顯前烈，亦將激勸後來。非賢而孰肯慕賢，惟善而乃能嘉善。豈比夫過隆中之故宅，但想風猷，經厭次之荒祠，空留讚頌而已哉？既訖事，公命棁抽毫以誌之。棁詞非玉海，跡忝琳宮，矧引於不朽之文，尤寡當仁之譽。辭之莫獲，退而直書。清泰三年八月九日記。
皞，字司東，河東人。光化三年進士，曆拾遺補闕。梁初遷翰林學士中書舍人。後唐莊宗時擢禮部侍郎，改太子賓客，以老拜兵部尚書致仕。晉祖時起為工部尚書，復以老拜右僕射致仕。卒年八十五。贈太子太保。
方伯郡守之任，與大朝分理疆土，共養黎民。委寄非輕，古今所重。親人之職，莫過於是。伏請啟今後諸州刺史，經三考方可替移。使能理者盡展所能，弊政者自彰其濫。優劣既判，黜陟可行。則州縣免迎新送故之勞，朝廷得惠養除煩之理。太平之道，無易於斯。
希崇，字德峰，幽州薊縣人。後唐莊宗朝累遷蕃漢都提舉使。天成初，契丹命為平州節度使，後逃歸，授汝州防禦使，遷靈州兩使留後，改邠州節度使。晉祖入立，除靈武，卒年五十二。
勻在己離，母死不至。止稱假子，孤二十年撫養之恩。儻曰親兒，犯三千條悖逆之罪。頗為傷害名教，安敢理認田園。其生涯並付親子，所訟人與朋奸者，委法官以律定刑。
詩云：「太山岩岩，惟魯所瞻。」標群嶽之首，隱眾靈之府。靈者，神也。神生於無神之神，陰陽不測而為神，日月照輝而為明。無神之神者，至道也。《道德經》云：「杳杳冥冥，於中有精。恍恍忽忽，於中有物。」此之謂也。
天福六年三月十七日，新澶州嶽社頭郭肇專智以金門貢藝，玉署呈才，風雲❥❥於二龍，奮躍素高於雙驥。副社頭郭肇❥情涵珠海，鑒澈冰潭。貯茂異以盈懷，抱才實而鎖誌。因乘暇豫，同慕勝遊。陟彼❥原，共睹橋舸。飲酒酣暢，而相與言：「胡不聞賈誼雲‘生❥也若浮，生死之也若休。’莊周雲‘生之也道行，死之也物化。’人❥短分定，豈不在乎神明哉！」遂乃拱誌修崇，歸心祀享，結集嶽社，化被邑人。不期月間，總四十戶。至天福元年三月十日，社眾西自新州，東之太❥遠備牢醴，克置羞薦。無愧叨僭，惟竭至誠。但有遺曠，庶幾增建。
竊見宮宇炳煥，峰巒回合。（空六字）尊神象列侍者。星繁唯柰河，❥元非靈廟。是以曆覽林藪，履蹈河壖。東望則天之壇，西臨鬼仙之洞。疊嶂重岩倚其後，飛雲流水枕其前。得此一方，實為殊勝。是以擘畫砂礫，❥❥❥❥任便裁基，隨宜創跡。召公輸於魯甸，招匠石於郢郊。截岨崍之花鬆，斷新甫之文柏。奇材異石，窮神役思以蘊崇。碧瓦銅磚，盡心畢力以駢集。❥❥秉斫，爭工不異於雷震。剫木飛繩，競巧可同於電捷。天福三年五月十日建就。堂一所三間，四下椓周回行牆二十四堵，門樓一所，悉以粉飾藻繪，秀麗精華。取金碧於十洲，運丹青於三島。香寮綺井，返植蓮荷。畫棟雕梁，高橫螮蝀。翠櫩朱網，亭亭而日麗九天。複道重階，落落而露凝五色。天福五年三月九日，迎入將軍夫人真形兩座，廝兒妮子兩人，夜乂一對。郭肇等命以❥者告厥成功，釃酒焚香，虔誠啟仰。忻然應變，但覺顏。回風繞壇，實謂神降。此則天意人事，聖道合符。體乎元元，不可窮紀。光度學輸鍾會，才謝邱遲。堅讓不從，輒敢承請。是以凝元扣寂，❥簡❥毫。力課短懷，用旌刊飾。銘曰：
瞻彼柰何，泉流清清。噫彼逝人，魂飛冥冥。善惡斯作，禍福隨情。應業受兮，靡跡厥靈。將軍英靈，祠堂{穴叫}[QMDF]。一氣散化。萬神應兆。事有克彰，物無不照。輔讚天孫，❥室嵒峭。（空三字）優遊高士，放曠清人。豫構陰德，思振芳塵。物景代謝，事跡相仍。成此廟貌，永司其津。
