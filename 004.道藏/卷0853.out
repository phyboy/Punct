昫，字耀遠，涿州歸義人。初為定州王處直觀察推官，後唐莊宗朝累遷庫部郎中。明宗即位，曆戶部侍郎端明殿學士。長興中拜中書侍郎兼刑部侍郎同中書門下平章事。清泰初加吏部尚書門下侍郎，罷知政事，守右僕射。晉天福初詔為東都留守，遷太子太保兼左僕射，封譙國公，改太子太傅。開運初授司空平章事，契丹至，以目疾罷。守太保，卒年六十。 ☆文苑表臣觀前代秉筆論文者多矣，莫不憲章謨誥，祖述詩騷。遠宗毛、鄭之訓論，近鄙班、揚之述作。謂「采采芣苡」，獨高比興之源，「湛湛江楓」，長擅詠歌之體。殊不知世代有文質，風俗有淳醨，學識有淺深，才性工拙。昔仲尼演三代之易，刪諸國之詩，非求勝於昔賢，要取名於今代，實以淳樸之時傷質，民俗之語不經，故飾以文言，考之弦誦，然後致之不泥，遠代作程。即知是古非今，未為通論。夫執鑒寫形，持衡品物，非伯樂不能分駑驥之狀，非延陵不能別雅鄭之音。若空混吹竽之人，即異聞韶之歎。近代唯隱侯斟酌二南，剖陳三變。攄雲淵之抑鬱，振潘陸之風徽。彼律呂和諧，宮商輯洽。不獨子建總建安之霸，客兒擅江左之雄。爰及我朝，挺生賢俊。文皇帝解戎衣而開學校，飾賁帛而禮儒生。門羅吐鳳之才，人擅握蛇之價。靡不發言為論，下筆成文。足以緯俗經邦，豈止雕章縟句。韶諧金奏，詞炳丹青。故貞觀之風，同乎三代。高宗天後，友重詳延。天子賦橫汾之詩，臣下繼柏梁之奏。巍巍濟濟，輝爍古今。如燕、許之潤色正言，吳、陸之鋪揚鴻業，元稹、劉蕡之對策，王維、杜甫之雕蟲，並非肄業使然，自是天機秀絕。若珠璣色澤，無假淬磨。孔翠羽毛，自成華彩。致之文苑，實煥緗圖。其間爵位崇高，別為之傳。今采孔紹安已下，為《文苑》三篇。覬懷才憔悴之徒，千古見知於作者。
史官奏：天成二年九月，詔纂修太祖至莊宗實錄及功臣列傳。四年十一月，修懿祖、獻祖、太祖紀年實錄二十卷、莊宗實錄三十卷呈進。其功臣列傳，委元修史官張昭遠與史館修撰相次編纂。列傳計三十卷，今年閏月七日進呈，未下所司。臣以立功立事，須標於斤帛。記言記事，靡漏於簡編。貴資褒貶之文，備述艱難之業。伏惟陛下大明禦宇，至道臨人。定寰區以武功，守宗祧以文德。輝耀三古，超越百王。莫不萬國來庭，千官舉職。臣叨居鈞軸，已愧庸虛。曾無筆削之勞，謬處監修之任。輒茲舉奏，冒瀆宸嚴。
天下州郡，於天成二年括定稅率，迨今八年。近有民於本道及詣闕訴田不均，乞簡視。
臣伏見本院舊例，學士入院，除中書促進人即不試，其餘官資，皆須先試麻制答蕃書批答各一道，詩賦各一首，號曰五題。所試並是當日內了便具進呈。從前雖有召試之名，而無考校之實。每值召試新學士日，或有援者，皆豫出五題，暗令宿構，至時但寫淨本，便取職名。若無援者，即臨時特出五題，旋令起草。縱饒負藝，罕能成功。去留皆係於梯媒，得失盡由於偏黨。此乃抑挫孤寒之道，開張巧偽之門。積弊相沿，澆風未改。將裨聖政，須立瓣規。況今伏值皇帝陛下德合乾坤，明懸日月。大興淳化，盡革澆風。矧惟翰墨之司，專掌絲綸之命。宜從正直，務絕阿私。自今後凡有本院召試新學士，欲精權停詩賦，隻試麻制答蕃書並批答共三道。仍請內賜題目，兼定字數，付本院召試，然後考其臧否，定其取舍。貴從務實，以示均平。庶令孤進者得展勤勞，朋比者不能欺罔。事關穩便，合貢芻蕘。
自明宗廟，每見宰臣節度使為軍民政事，有所敷陳，或宸旨宣揚，皆關道理。唯近臣聞聽，外麵不知。先朝時詔樞密直學士閻至，於奏對時記錄，逐季下史館，以備纂修。自今年四月後，詔李專美記錄，今以改官，其記錄望別差官。
臣等據太常博士段禺議云：「夫宗廟之制，曆代為難。須廣按禮經，旁求故實，通古今之理為規式，合天道人情為楷模。」伏緣禮有隨時，損益各異。遂致廣義多別，禮出眾途。今總曆代之宏規，議新朝之定制。謹按《尚書·舜典》曰：「正月上日，受終於文祖。」此是堯之廟也，猶未載其數。又按《郊祀錄》云： 「夏立五廟，殷立六廟，周立七廟。漢初立祖宗郡國，共計一百六十七所。後漢光武中興後別立六廟，魏明帝初立親廟四，後重議，上依周法立七廟。晉武帝受禪，初立六廟，後卻立七廟。宋武帝初立六廟，齊朝亦立六廟。隋文帝受命，初立親廟四，至大業元年，煬帝欲遵周法，議立七廟。次便禪命於唐。武德元年六月四日，始立四廟於長安。貞觀九年，命有司詳議廟制，遂立七廟。後至開元十一年後，創立九廟。」又按《禮記》喪服小記曰：「王者禘其祖之所自出，以其祖配之，而立四廟。」鄭元注云：「高祖以下至禰，四世即親盡也。更立始祖為不遷之廟，共為五廟也。」又按《禮記》祭法及王制《孔子家語》《春秋穀梁傳》並雲天子七廟，諸侯五廟，大夫三廟，士二廟。此是降殺以兩之義也。又按《尚書》鹹有一德曰：「七世之廟，可以觀德。」又按《疑義》云：「天子立七廟或四廟，蓋有其義也。如四廟者，從禰至高祖己上親盡，故有四廟之禮。又立七廟者，緣自古聖王，祖有功，宗有德，更立始祖。即於四親廟之外，或祖功宗德，不拘定數。所以有五廟、六廟、或七廟、九廟，欲後代子孫觀其功德。故《尚書》云：‘七世之廟，可以觀德’矣。」又按周舍論云：「自江左以來，晉、宋、齊、梁相承，多立七廟矣。」 今禺等參詳，唯立七廟、四廟，即並通其理。伏緣宗廟事大，不敢執以一理定之，故簡錄七廟、四廟二件之文，俱得其宜。他所論者，並皆勿取。請下三省集百官詳議。敕旨宜依者，臣等今月八日，於尚書省集百官詳議，伏以將敷至化，以達萬方。克致和平，必先宗廟。是以孝為教本，所以宏愛敬而厚人倫。禮乃民防，蓋欲辨尊卑而明法制。故《禮記·王制》云：「天子七廟，諸侯五廟，大夫三廟。」《疏》云：「周制之七廟者，太祖及文王、武王之祧與親廟四。太祖、後稷也。殷六廟，契及湯與二昭二穆。夏則五廟，無太祖。禹與二昭二穆而已。自夏及周，少不減五，多不過七。」又云：「天子七廟，皆據周也。有其人則七，無其人則五。若諸侯廟制，雖有其人，則不過五。此則天子諸侯七五之異名矣。至於三代己後，魏晉宋齊隋及唐初，多立六廟或四廟，蓋於建國之始，不盈七廟之數也。」伏惟皇帝陛下大事實上寰區，方興教理。既先自家型國，固當率土鹹賓。今欲請立自高祖已下四親廟，其始祖一廟，未敢輕議，伏惟聖裁。恐於講德論功，有失靈源茂緒，稟自中旨，共謂得宜。臣等幸列明庭，獲逢景運。顯奉如綸之命，共詳立廟之儀。雖竭討尋，慚非該博。有愧上塵聖鑒，實慮未協宸衷。不免迂疏，仍虞漏略。
伏以嫂叔服小功五月，《開元禮》《會要》皆同。其令式正文內元無喪服制度，隻有一本內編在假寧令後，不言奉敕編附年月。除此一條，又檢七八條令式，與開元禮相違者。所司已行多年，固難輕改。既當議事，須按舊章。今若鄙宣父之前經，紊周公之往制，隳太宗之故事，廢開元之禮文，而欲取差誤近規，行編附新意。稱制度且違大典，言令式又非正文。若便改更，恐難經久。臣等集議，嫂叔服並諸服紀，並請依開元禮為定。如要給假，卻請下太常，依開元禮內五服制度錄出一本，編付令文。
臣聞自古創業之君，開基之主，設官分職，革故鼎新，必有強名，用為公器，以誘英彥，皆不徒然。伏見近年酬賞在京諸指揮使，皆遙授刺史。得非朝廷以貴其地望，優其祿利乎？臣以為大輅起椎輪之始，濫觴成方舟之流。但恐滋深，不可改易，非創業制命之所宜也。今六軍諸衛，品秩皆高。不用酬勳，是成虛設。遂使掌禁軍者，鄙升朝之貴。貪外任者，無戀闕之心。稍涉官邪，徒費國用。其六軍諸衛官員，伏望委宰臣約前唐故事，依文班品第，加以料錢。自此後非有軍功，不可輕授名器，無假中外迭居。豈惟正於等威，抑亦省於經費。
☆慎刑策 伏以刑獄至重，朝廷所難。尚書省分職六司，天下謂之會府。且諸道決獄，若關人命，即刑部不合不知。欲請州府凡斷大辟罪人訖，逐季具有無申報刑部，仍具錄案款事節，並本判官馬步都虞候司法參軍法直官馬步司判官名銜申聞。所貴或有案內情曲不圓，刑部可行覆勘。如此則天下遵守法律，不敢輕易刑書。非惟免有銜冤，抑亦勸其立政者。☆賈元珪 元珪，晉開運元年官殿中侍御史。
是非既異，沿革不同。舉之則雖有舊規，考之則全無故實。且夫酌人心而致禮，依神道而設教，此乃經國之大端也。況通事舍人居讚導之職，押樓禦史當糾察之司，一則示於紀綱，一則防於謬誤。所以靜觀進退，詳視等威。實非抗禮於庭，所謂各司其局。俾令不拜，雅合其宜。伏以宰相押班，率千官而設拜。起居內殿，統百辟以致詞。儀刑文武之班，表式鵷鸞之列。不得比讚導之職，詎可同糾察之司。統冠群寮，所宜列拜。臣位居憲府，跡廁同班。言或庶其得中，罪難逃於多上。
詹，字楚良，京兆長安人。天祐中為河中從事。後唐莊宗即位，累遷中書舍人。天成中拜禮部侍郎，曆御史中丞兵部侍郎尚書左丞工部尚書。晉天福初轉禮部尚書，分司洛陽。開運初卒，贈太子少保。
一同分土，五等命官。所以字彼黎民，司其輿賦。至於田租桑稅，夏斂秋徵，或旨限不愆，或簡量增羨。殊非異政，乃是常程。竊見諸州頻奏縣令，多以稅輸辦集，便作功勞。諸道才有表章，朝廷己行恩命。且徵科是縣令之職分，不過合望於甄酬。若一年兩度轉遷，則三載六升階級，並加寵渥，慮失規程。伏乞止絕薦論，但稽課最，即銓司黜陟，自有等差。貴塞幸門，以循舊制。
歌稱九德，彰聖哲於一人。國啟四門，睦臣賓於萬宇。伏惟陛下登臨宸極，統御寰區。普天之來享來王，率土之為臣為子。所以西戎獻款，北狄輸誠。五溪之蠻獠皆臻，百越之梯航畢至。華夷率服，聲教遐流。竊見外國朝天，諸藩到闕，多於便殿引對，中外不知。既聞來自殊鄉，宜使觀於盛事。此後每有四夷入貢，伏乞御於正殿，列彼群臣，立天仗於廣廷，臨宸軒而端拱。庶使邊荒異俗，向慕華風。亦具禮樂威儀，更顯聲明文物。
伏以天地育萬物，廣博厚之恩。帝王牧黎元，行寬大之令。是知恤刑緩獄，乃為政之先。布德行惠，實愛民之本。今盛夏之月，農事方殷。是雷風長養之時，乃動植蕃廡之際。宜順時令，以宏至仁。竊以諸道州府都郡縣應見禁罪人，或有久在囹圄，稍滯區分。胥吏舞文，枝蔓及眾。捶楚之下，或陷無辜。縲絏之中，莫能自理。苟一人拘係，則數人營財。物用既殫，功業亦罷。若此之類，實繁有徒。竊恐官吏因循，浸成斯弊。伏乞降詔旨，令所在刑獄，委長吏親自錄問，量罪疾速斷遣，務絕冤濫，勿得淹留。庶免虛禁平人，妨奪農力。冀召和氣，以慶明時。
當工全少樂工，或正冬朝會，郊廟行禮，旋差京府衙門首樂官權充。雖曾教習，未免生疏。兼又各業胡部音聲，不聞太常樂曲。伏乞宣下所司，量支請給，據見闕樂師添召，令在寺習樂。敕太常寺見管西京雅樂節級樂工共四十人外，受添六十人。內三十八人，宜抽教坊貼部樂官兼先。餘二十二人，宜令本寺招召充填。仍令三司定支春冬衣糧，月報聞奏。其舊管四十人，亦量添請。
國珍，字彥輔，幽州固安人。少舉進士，累遷尚書郎。晉祖即位，自吏部郎中拜左諫議大夫給事中。少帝嗣立，貶陝州行軍司馬，卒。
請於內外臣僚之中，擇選才略之士，聚唐六典、前後會要、禮閣新儀、大中統類律令格式等，精詳纂集，別為一部，商議今古，俾無漏略，目之為大晉政統，用作成規。
臣聞去華務實，舍短從長，片言不遺，群材畢錄。切詢古道，宛是良圖。將隆講武之規，宜舉訓戎之典。故《左氏春秋傳》云：「禁暴戢兵，保大定功，安民和眾豐財。」此所以昭宣七德，制服萬邦。又云：「春蒐夏苗，秋獮冬狩。皆於逐隙，以講武事。」此所謂聿修戰法，俾耀軍威。又云：「三時務農，一時講武。不教民戰，是謂棄之。」所請每月旦教習事。伏乞宣駙馬步軍都指揮使簡練馴閱，甚為允當。望賜施行。
臣聞國之大事，在祀與戎。祀則必盡其誠，戎則不加無罪。伏見以時祭嶽瀆，皆是本道觀察使親齎禦降祝文祀所行禮，惟中嶽頃自故河南尹張全義年德俱高，遂請少尹或上聽賓席攝祭。近歲多差文參府掾，習以為常。不惟有瀆於神祇，兼慮漸隳於祀典。臣欲請河南尹卻於華州、兗州、定州、孟州觀察使例，請行獻禮，仍令本縣令讀祝文者。
昂，青州臨淄人。少為臨淄令，忤監軍楊彥朗罷去。晉祖時詔求孝悌之士，擢宗正丞，遷少卿。少帝即位，晉政日壞，上疏極諫，不聽，稱疾歸，以壽終。
臣伏見銅台逆豎，漳水叛城，始見利而忽起禍心，終負釁而難歸至化，遂使雄師大舉。元惡未除，雖寵極妖興，宜奮雷霆之怒，而勢窮力屈。可哀螻蟻之生，況師老費財，民勞失本。赦過有罪，素垂範於典經。含垢匿瑕，事頗關於仁恕。伏望陛下施雲天之澤，收霜雪之威。舍獨夫百死之愆，救一鎮萬家之命。俾範延光令移本任，別與小藩。於滄邢兩州，自選一鎮，庶令省過，俾遂自新。率彼百萬之資金，犒我千營之將士，庶明陛下不將威脅，但以德柔。施好生惡殺之仁，彰舍短從長之道。暫行虛刃，必致太和。所有隨從官員，一任將行赴任。或是本城兵士，屬府職寮，亦仰依舊主持，更無移改。普覃恩惠，不問罪愆。臣自請獨駕單車，徑入逆壘。布穹昊不言之信，闡陽春不報之恩。佇見偃武修文，再睹唐堯之化。放牛歸馬，必興姬發之風。
