觀夫聖人之利見也，妙以清澄界係亡我傾倒以為言焉。故張三學之教源，顯八正之道業；揚四部之清訓，樹五眾之良規。莫不橫厲重關，高翔極有者矣！然則學雖多位，誠戒居先。豈不以眾善宏基，依因之所本也？自古詳教，鹹分兩途：化教則通被道俗，專開信解之門；行教則局據出家，惟明修奉之務。三輪則攝於憶念，四藏則統在毗尼，義約則行教所收，從文則歸承法聚。止作兩善，名實昧於即機；受隨二戒，願行標於時眾。所以前修後進，成誦維持，代漸浮訛，不無沿濫。
自法流東夏，開務實繁，戒本羯磨，淨分異轍，良由受體止持，攝修之極，無越戒本，據行作持。量處之要，其惟羯磨。戒本序致，如別所陳。羯磨眾氏，義須詳顯。或單翻出（即古本曹魏所翻者），或依律文（即令一家依本直誦），或準義用（即光師所述首雲三藏者），或引緣據（即願師後述廣子注者）。讎校諸本，成務紛綸。增減繁略，互見得失。單翻則失於文旨，包舉難尋；依本則得在執據，前後易惑。準義理雖無爽，藏跡可嫌；緣據似是具周，止存別見。並隨事尋誦，臧否冥然，惟可卷收，信如龜鑒。又依本綴疏，廣引遊辭，附文摘義，尠逢其器。逮於近世，繼有作者，盛解律文，空張辭費；至於行事，未見其歸，撫務懷仁，實增勞想。
今不揆庸昧，試纂聖言，削彼繁蕪，增其遺漏，具依正量，傍出行用，各顯部類，仍隨義舉。指瑕則知過宜改，摘理則思擇有蹤，時務則廣樹厥儀，同廢則略題名相。本雖行世，於理未陳，故複相從，勒開文義。餘老矣！恐徒移日晷，妄損正功，耽滯無益之辭，以送有涯之命，誠不可也。大集法行之言，律頒常一之教，此而不審，餘竟何言？所題「曇無德」者，中梵本音，唐言譯之，名為「法鏡」。部謂黨類之別名，運起正法之初位，四分即說之斷章，言律乃行所詮教。對彼繁略，故題刪補，對彼潛務，故曰隨機。羯磨天音，人翻為業，凡百所被，莫不成濟。且開大略，廣要如後。
四分戒本者，斯乃通萬行之關鍵，實三乘之階轍者也。昔夢氎告徵，機分利鈍之本；喻金顯道，教無離合之宗。然則二部五部，隨務或張；五百十八，任緣時舉。同孚聲教，並會真空，導達化源，通明理性。故能乘津五眾，覆燾群萌，開務攝持，允符元旨。至如四分肇興，祖習綿遠，正法初百，便列其宗。斯人博考三機，殷鑒兩典，包括權實，統收名理，集結茲藏，通被時實。故使韋編成規，欽承無絕。自諸部遠流，鹹開衢術，獨斯一宗，未壞支派，良由師稟有蹤，知時不墜故也。蘊結西土，千有餘年，譯傳東夏，將四百載，諸有傳授，同異非無。元魏季曆，慧光律師隨義約文，重出一本，首題「歸敬」者是也。此與姚秦覺明所出，頗得相符。高齊末祀，法願律師誦律計文，又出一本，略於歸敬，首題「戒德」者是也。
斯則三本行世，宏魏者多。見心紛擾，於今未靜。考覈諸集，蓋不足陳，經遠大觀，義無讎抗。餘以暇日，遍覽群篇，互擊波瀾，僅分其異，至於行事，盛結遲疑。豈非單寫本文，通略正解，致令後銳，罔冒愈深？所以敢依律部，具集正經，仍隨本律，即為注述。卷成流廣，隨務可歸，至於義理，未遑修葺。今有二三遊學，共結山門，每以戒為入道之清途，出有之明略。講通既寡，悟入何從？大律廣而難求，斯經約而易授。故不獲已，試複敘之。博要適機，已絕唱於前達；舒演義類，敢程器於將今。且酬來貺，隱括詳後。
夫戒德難思，冠超眾象，為五乘之軌導，實三寶之舟航。依教建修，定慧之功莫等，住持佛法，群籍於茲息唱。自大師在世，偏宏斯典，爰及四依，遺風無替。逮於像季，時轉澆訛，爭鋒唇舌之間，鼓論不形之事。所以震嶺傳教，九代聞之。拔萃出類，智術而已。欲明揚顯行儀，匡攝像教，垂彝範，訓末學，紐既絕之元綱，樹已顛之大表者，可得詳而評之，豈非憑虛易以形聲，軌事難為露潔者矣！然則前修讬於律藏，指事披文而用之，則在文信於實錄。而寄緣良有繁濫，加以學非精博，臆說尤多。取類寡於討論，生常異計斯集，致令辨析釁戾，輕重倍分，眾網維持，同異區別。自非統教意之廢興，考諸說之虛實者，孰能辟重疑，遣通累，括部執，詮行相者與？
常恨前代諸師，所流遺記，止論文疏廢立，問答要抄，至於顯行世事，方軌來蒙者，百無一本，時有銳懷行事，而文在義或，複多列遊辭，而逗機未足。或單題羯磨，成相莫宣，依文用之，不辨前事。並言章碎亂，未可披檢，所以尋求者非積學不知，領會者非精煉莫悉。餘因聽采之暇，顧盼群篇，通非屬意，俱懷優劣。斐然作命，直筆具舒，包異部誠文，括眾經隨說，及西土賢聖所遺，此方先德文紀。搜駮同異，並皆窮覈。長見必錄，以輔博知；濫述必翦，用成通意。或係文以顯事用，或略指以類相從，或文斷而以義連，或徵辭而假來問。如是始終交映，隱顯互出，並見行羯磨，諸務是非，導俗正儀，出家雜法，並皆攬為此宗之一見，用濟新學之費功焉。然同我則擊其大節，異說則斥其文繁。文繁誰所樂之？良由事不獲已。何者？若略減取其梗概，用事恒有不足，必橫評不急之言，於鈔便成所諱。今圖度取中，務兼省約，救急備卒，勒成三卷。若思不贍於時事，固有闕於行詮，則略標旨趣，以廣於後。然一部之文，義張三位：上卷則攝於眾務，成用有儀；中卷則遵於戒體，持犯立懺；下卷則隨機要行，讬事而起。並如文具委，想無紊亂。但境事實繁，良難科擬，今取物類相從者，以標名首。至於統其大綱，恐條流未委，更以十門例括，方鏡曉遠詮。
自戒本之行東夏也，曹魏中世，法護創傳，羯磨乃明，戒本蓋闕。姚秦關輔，方譯廣文，覺明法師，首開律部。因出戒本，附譯傳寫。高齊禦曆，盛昌佛日，三方釋侶，二百餘萬，法上大統，總而維之。沙門慧光，當時僧望，班聯上統，攝禦是圖。以夫振紐提綱，修整煩惑，非戒不立，非戒不宏。更以義求，纂輯遺逸，重出一本，廣流千世，則其本首題歸敬者是也。隋運並部，沙門法願，鄙光所出，宗理爽文。後學憑附，卒難通究。乃準的律部，連寫戒心，通被汾晉，最所傾重，則其本首題戒德者是也。參互三本，讎校同異。通會皆附正經，摘理義無不可。是以先達晚秀，奉而莫遺，意在忘筌，豈惟文綺。世有惰學浮侈之徒，博觀未周，隨言計執，同我則審難為易，異聽則達是言非，比周成俗，卒未懲曉。嚐以餘景，試為通之，如光所詮，我今說戒，願之所出，我說木叉。及披律解，木叉是也。願出初戒，則雲不還，光所傳詞，便言不舍。檢律誠釋，違願附光；取意統文，莫非還淨。如斯舉例，其相可知。若夫戒德戒宗，誠明定慧，銷煩靜務，超世超生，初涉門津，會歸舟濟。非文不啟，非義不通，妙識兩緣，雙祛二執，蕩焉無累，紛諍何從？今餘所述，還宗舊轍，芟略繁蕪，修補乖競，詞理無昧，投說有蹤。庶幾言行並傳，愚智通解，悠悠來裔，未達斯歸，略為題引，序之雲爾。
惟夫慢幢難偃，三界由此輪回；愛水未清，四惑因茲流湎。自非獨拔開士，出有至人，何能裂愛網而辟重關，質深疑而啟昏趣？有離垢慧菩薩者，道高初住，德跨八恒，假時俗之津途，發深識之嘉問。如來以無緣之勝辯，赴有待之幽情，斷五趣之蓋纏，藉五輪之禮念。所以五通五眼，自此增修；五位五生，承斯圓滿。蘊結中夏，千六百年。頹運有蹤，載聞東壤。洎龍朔二年，有天竺三藏，厥號「那提」，統括六異之宗，窮微四圍之典。九部八藏，詞無昧於自他；十諦一乘，義有乖於空色。並詳略名理，妙達宏致。來儀帝裏，頻謁天庭，降厚禮於慈恩，將歸飛於海表。以此經群聖之發軫，凡眾之初心，乃出流布，傳於道路。俗遂依繕寫，所在通之。恐未悉其由來，故因敘其緣致雲爾。
觀夫創入道門，未即閑其妙行，要遵承以法訓，方迺曉其律議，事若闕於師承，持護冥然無準。故知不有教誡，行相誰宣？不有學人，軌模奚設？然釋迦行化，法本西天，自金口收光，言流東域，化教含其漸頓，灑定水於三千，制教輕重斯分，熏戒香於百億。律制五年依止，意在調伏六根，有智聽許離師，無智猶須盡壽。屢有初心在道，觸事未諳，曾不尋其教章，於法每纏疑網。或非制而制，是制便違；或云「我是大乘之人，不行小乘之法」，如斯者眾，非一二三。此則內乖菩薩之心，外闕聲聞之行。四儀既無法潤，迺名枯槁，眾生若此等流，古今不絕。自非持法達士，孰能鑒之者哉？
時有學人，運情疏躁，求行者少，求解者多，於制儀門，極為浮漫。夫以不修禪刪三昧，長乖真智之心，不習諸善律儀，難以成其勝行。是以古今大德，實為世者良田，淨業成於道儀，清白圓於戒品。氣高星漢，威肅風雲；德重邱山，名流江海。昂昂聳傑，秀學千尋；浩浩深慈，恩波萬頃。懷師子之德，現象王之威，人天讚承，龍神欽伏，實謂蒼生有感，世不空然。所以德焰聯輝，傳光靡絕，雅行堅操，真僧寶焉。
餘乃愧省下流，實懷慚於上德，準教纂斯清訓，以將呈誨。未聞夫戒律之宗，理有任持之誌，遂使內自增其心善，外令儀軌可觀。諸行條件，錄之於後，用光新學，並題敘雲。
夫三寶利見，其來久矣，但以信毀相競，故有感應之緣。自漢洎唐，年餘六百，靈相蚃，群錄可尋，而神化無方，待機而扣。光瑞出沒，開信於一時；景像垂容，陳跡於萬代。或見於既往，或顯於將來，昭彰於道俗，生信於迷悟。故撮舉其要，三卷成一部雲。
夫損己利他者，蓋是僧家之義也；害物安身者，非為釋子之理也。有賞善罰惡之能，斷是非不平之事，若道先人後己，契諸佛之慈心，如或爾死我活，乖六合之妙行。為主者倘存仁義，感十方衲子之雲臻，若乃私受人情，招千里惡名之遠播。為賓者懷恭執禮，有義而到處安身；苟取狂圖，無義而隨方惹怨。今者幸生中國，得賴空門，脫萬丈之火坑，拋千里之羈網，如囚出獄，似鳥開籠。履布金積善之場，住七寶無殃之地，天龍恭敬，神鬼欽崇，非桑蠶而著好衣，不耕田而飧美饌。何須結怨饕利，非理圖財，求蝸角之虛名，閉人天之坦路，取龜毛之小利，穿地獄之深坑，積恨結於今生，受波吒於後世！縱使滿堂金玉，牽纏自己愚身；直饒羅綺盈箱，鬥亂子孫業重。少求儉用，免逼迫於心田；知足除貪，播馨香於意地。或住梵刹，或掛雲堂，莫論他非，但省己過。若有才高之❥把三藏以研窮；誌淺之流，覽五乘而課誦。切莫口行慈善，肚裹刀槍，麵帶笑容，心藏劍戟，貧者不恤，老者不憐，忘慈親鞠養之深恩，乖師長提攜之厚德。如斯用意，退十方檀越之信心；執假迷真，惹四海英賢之譏誚。是以丁寧勸諭，仔細精專。聞之者破我慢之高山，覽之者塞昏迷之巨海，皆希稟信，普願回心，隻宜來世勝今生，莫遣今生勝來世。奉勸大眾，疾須覺知，大限臨頭，悔之莫及。
餘以暗昧，少參學府，優柔教義，諮質賢明，問道絕於儒文，欽德承於道立。故居無常師，追千里如咫尺，惟法是務，跨關河如一葦。周流晉魏，披閱累於初聞；顧步江淮，緣構彰於道聽。遂以立年，方尋鉛墨，律儀博要，行事謀猷，圖傳顯於時心，鈔疏開於有識。或注或解，引用寄於前經；時抑時揚，專門在於成務。備通節目，流漸可知。至於戒本壇場，曾未陳廣，雖因事敘，終非錯言。今年出從心，旦夕蒲柳，一尋此路，若墜諸隍，力疾書之，遺滯非咎。乃以乾封二年，於京郊之南，創宏斯法，原夫戒壇之興，所以立於戒也。戒為眾聖之行本，又是三法之命根，皇覺由此以興慈，凡惑假斯而致滅。故文云：「如何得知佛法久住？」 若中國十人，邊方五人，如法受戒，是名正法久住。
是知比邱儀體，非戒不存，道必人宏，非戒不立。戒由作業而克，業必藉處而生。處曰戒壇，登降則心因發越；地稱勝善，唱結則事用殷勤。豈不以非常之儀，能動非常之致？然則詳其廣也，談論可以處成。尋其要也，行事難為準的。是以諸律文云：「方相莫委於分齊，唱令有昧於前緣，眾集不曉於別同，通和懵分於成敗。」並曰非界，鹹乖聖則，雖受不獲，以無界故。是知空地架屋，徒費成功，無壇結界，勝心難發。今博尋群錄，統括所聞，開法施之初門，仰住法之遺則。若不分衢術，則推步者不識其由，故略位諸門，使曉銳者知非妄立雲爾。
自大夏化行，布流東漸，懷信開道，代有澆淳。斯由情混三堅，智昏四照，故使澆薄之黨，輕舉邪風，淳正之徒，時遭佞辯。所以教移震旦，六百餘年，獨夫震虐，三被殘屏，禍不旋踵，畢顧前良，殃咎已形，取笑天下。且夫信為德母，智實聖因，肇祖道元，終期正果。據斯論理，則內傾八慢之惑；覈此求情，則外蕩六塵之蔽。蕭然累表，非小道之登臨；廓爾高昇，乃上人之翔集。然以時經三代，弊五滓之沈淪。識蒙邪正，銓人天之法網。是以內教經緯，立法衣以攝機；外俗賢明，垂文論以宏範。
昔梁鍾山之上定林寺僧祐律師，學統九流，義包十諦，情敦慈救，誌存住法。詳括梁、晉，列辟群英，留心佛理，構敘篇什，爰撰《宏明集》一部一十四卷，討顏、謝之風規，總周、張之門律，辨駮通議，極情理之幽求；窮較性靈，誠智者之高致。備於秘閣，廣露塵心。
然智者不迷，迷者非智。故智士興言，舉旨而心通標領；迷夫取悟，繁詞而方啟神襟。若夫信解之來，諒資神用，契必精爽，事襲元模。故信有三焉：一知、二見，三謂愚也。知謂生知，佩三堅而入正聚；愚謂愚叟，滯四惑而溺欲塵。化不可遷，下愚之與上智，中庸見信，從善其若流哉！是以法湮三代，並惟寡學所纏。故得師心獨斷，禍集其計。向若披圖八藏，綜文義之成明；尋繹九識，達情智之迷解者，則正信如皎日五翳，雖掩而逾光矣！
餘博訪前敘，廣綜宏明，以為江表五代，三寶載興，君臣士俗，情無異奉，是稱文國，智藉文開。中原周、魏，政襲昏明，重老輕佛，信毀交貿，致使工言既申，佞幸斯及。時不乏賢，剖心特達，脫穎拔萃，亦有人焉。然則昏明互顯，邪正相師，據像則雲泥兩分，論情則倚伏交養。是以六術揚於佛代，三張冒於法流，皆大士之權謀，至人之適化也。斯則滿願行三毒之邪見，淨名降六欲之魔王，鹹開逼引之殊途，各立向背之宏轍。今且據其行事，決滯胥陵，喻達蒙泉，疏通性海。至如寇謙之拒崔浩，禍福皎然；鄭靄之拒周君，成敗俄頃。姚安著論，抑道在於儒流；陳琳綴篇，揚釋越於朝典。此之諷議，涅而不緇，墜在諸條，差難綜緝。又梁、周二代，鹹分顯晦之儀；宋、魏兩朝，同乘宏誘之略。沈休文之慈濟，顏之推之歸心，詞彩卓然，迥張物表。嚐以餘景，誠為舉之，弊於庸朽，綜集牢落。有漢陰博觀沙門，係讚成紀，顧惟直筆，即而述之，命帙題篇，披圖藻鏡。至若尋條揣義，有悟賢明，孤文片記，撮而附列，名曰《廣宏明集》一部三十卷。有梁所撰，或未討尋，略隨條列，銓目曆舉。庶得呈諸未睹，廣信釋紛，擬人以倫，固非虛讬，如有隱括，覽者詳焉。
