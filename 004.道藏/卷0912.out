餘等登趾荊岑，搜元秦嶺。承律謨於上德，聞所未聞；稟清範於靈壇，日新日損。是以皇覺慈訓，宏之在人，祇樹高風，幽心祥感。幸逢嘉會，瘞靈骨於福壇；元綱載維，想德愷之未遠。不勝手舞，景仰神光，敢述元猷，乃為讚曰：
覺智圓明，應物唯靈。非滅示滅，無生現生。為人演法，三學開津。場壇肅穆，戒德氤氳。金河晦影，鶴樹澄神。能仁散體，多寶全身。奇光昭折，嘉瑞攸陳。二端尚在，八斛猶均。厥後無憂，爰初啟信。近護分光，靈墳是鎮。靈墳現奇，震嶺標基。扶風散彩，淮海騰輝。粵自荊岫，尋真太一。希世之風，載揚茲日。壇模山像，登頓有秩。鎮以遣身，幽誠雲畢。願言遐曠，克念崇尚。識鏡澄明，心河靜浪。庶劫名之方消，覿神珠於妙相。
道世，字元惲，避太宗偏諱以字行。俗姓韓氏，其先伊闕人。祖代因官為京兆人。年十二，出家青龍寺。顯慶中詔住慈恩寺。復詔總持西明寺。編《法苑珠林》，至總章元年畢功。
竊聞白馬東遊，三藏創茲而起；青牛西逝，二篇自此而興。或闡元元以化民，或明空空而救物。檢之圖牒，指掌可知。所以發唱顯宗，終乎此世。釋教翻譯，時代炳然，文史備彰。黎民不惑。至如道家元籍，斯則不然。唯老子二篇，李聃親闡。自餘經制，皆雜凡情。何者？前漢王褒造《洞元經》，後漢張陵造《靈寶經》及章醮等二十四卷，吳葛孝先造《上清經》，晉世王浮造《化胡經》。又鮑靖造《三皇經》，齊朝陳顯明造《六十四真步虛經》，梁陶宏景造《太清經》及《眾醮儀》十卷，周武、張賓之、焦子順、馬翼、李運挑攬佛經一千餘卷，隋輔惠祥改《涅槃經》為書《長安經》。《笑道論》曰：道家妄注諸子三百五十卷為道經。又按漢明帝時，褚善信等總將道經諸子書等三十七部七百四十四卷。晉葛洪《神仙傳》云：老教所有度世消災之法，凡九百三十卷，符書等七十卷。宋太始七年，陸修靜答明帝云：「道家經書並藥方符圖等一千二百二十八卷」，雲一千九十卷已行於世，一百三十八卷猶在天宮。又檢元都目錄，妄取《藝文誌》書名，矯注八百八十四卷為道經。今《元都經》目雲，依中陸氏所上之目，乃有六千三百六十三卷。雲二千四十卷見有其本，四千三百二十三卷並未見。據此前數目有無不同，虛妄明矣！增加卷目，添足篇章，依傍佛經，改頭換尾，或言名山唱出，或雲仙洞飛來。何乃黃領獨知，英賢不睹？書史無聞，典籍不記？請問道士後世之經，為是老子別陳？為是天尊更說？縱其說也，應有時方。師資說處，代年邦月，複是如何？如其有據，容可流行。若也妄言，理須焚翦。伏願當今明朝雲雲。
原夫法身一相，瞻仰異容，正教無偏，說聽殊旨。故師有等兩之況，弟子有異聞之說，良以隨機授與，逐器淺深。至如十二分教之大綱，八萬法門之廣網，龍宮西蓄，未盡怒林之知；象駕東馳，豈窮手葉之誨？是以不遊大海，未睹沃日之奇；不仰泰山，靡覿幹霄之狀！得驪龍之珍，乃驗魚目之非寶；聽黃鍾之節，方知擊缶之為細。故知釋典幽宗，聖凡所尚，實人天之秘寶，越儒墨之希聲。威振大千，光超巨億，益覃沙界，功逾塵劫。宏濟之術，其大矣哉！但時緣未會，感通有殊。暨晨林變彩，宵夢啟徵，創開白馬之基，漸被赤烏之歲。聖跡遐感，年逾六百，道俗蒙益，等同一子，慨正像侵移，沿流末代，凡情闇短，器識昏迷，日有澆醨，教沈道喪。所以彝章訛替，教跡淪胥，文句浩汗，卒難尋覽。故於顯慶年中，讀一切經，隨情逐要，人堪行者，善惡業報，條出一千，述篇三十，勒成兩帙，冀道俗流行，傳燈有據。敬尋釋典深奧，非淺識之所知；出俗幽微，豈滯惑而能辯。良由海大舟輕，山高塵眇，操刀易割，制錦難成。不揆庸識，妄談秘典，輒樹題目，更增愧恧矣！
王諱某，字某，隴西狄道人也。曾祖太祖景皇帝。祖元皇帝。父高祖太武皇帝。王即太武皇帝之第十三子。往任潞州日，於此山奉為先聖敬造石舍利塔壹所，下並有敕賜舍利骨叁漆粒，造藏經三千卷。觀夫大造遠契，洪猷永貞，庶績咸熙，彝倫式敘。莫不分茅土，建諸侯，延帝子於維藩，降天孫於伯牧者矣。
伏惟大王通源聖澤，寵位皇華，鬆姿孤堅，玉氣柔潤。鎮靜方嶽，聲政洽聞，都督荊安，惟德是順，出守絳潞，非賢勿居。即何暮海沂之謠，不足儔其匹也。而乃洗心覺路，虔誠妙門。慈林山中，雕礱寶塔；智乘寺所，裝飾真容。藻繪具周，慶讚將畢，洪滿親承教旨，躬奉綸言。以拙補勤，猥當檢校，恐河海傾竭，陵谷變移，謹件先皇子孫，勒諸貞石。
懷素，俗姓范氏，其先南陽人。父強為左武衛長史，遂為京兆人。貞觀十九年從元奘出家，居宏濟寺。上元三年，詔住西太原寺。尋歸西京。卒年七十四。
原夫鹿苑龍城，啟屍羅之妙躅；象岩鷲嶺，開解脫之元宗。於是三千大千，受清涼而出火宅；天上天下，乘戒筏而越迷津。內眾於是敷榮，外徒由斯安樂。其後韜真細氎，多聞折軸之憂；揜正微言，罕見浮囊之固。即有飲光秀出，維絕紐而虛求；波離聿興，振隤網而幽讚。慧炬於焉重朗，戒海由是再清。其律教也宏深，固難得而遍舉。此羯磨者，則紹隆之正術，匡護之宏規。宗緒歸於五篇，濫觴起於四分，實菩提之機要，誠涅槃之津涉者也。
素以銳思弱齡，留情斯旨。眇觀至教，式考義途，亟曆炎涼，庶無大過誤耳。然自古諸德，取解不同，各述異端，總有五本。一本一卷，曹魏鎧律師於《許都集》。一本一卷，曹魏曇諦於《雒陽集》。一本一卷，元魏光律師於《鄴下集》。一本兩卷，隋願律師於并州撰。一本一卷，唐宣律師於京兆撰。素於諸家撰集，莫不研尋，校理求文，抑多乖舛。遂以不敏，輒述幽深，分為三卷，勒成一部，庶無增減，以適時機。祇取成文，非敢穿鑿。唯願戒珠增照，葉日月而齊明；係草傳芳，與天地而同朽。後之覽者，知斯誌焉。
夫戒者，迺是定慧之宏基，聖賢之妙趾，窮八正之道，盡七覺之源。然既樹五制之良規，傳須獲實；揚六和之清訓，覺者知詮。竊尋流行，總有四本，據其理雖複同，會其文則有異。致使宏揚失於宗敘，修奉乖於行儀，虧鹿野之微言，紊龍城之要旨。故今詳檢律本，參驗戒心，依於正文，錄之如左。庶使順菩提之妙道，成實相之嘉謀，作六趣之舟航，為三乘之軌躅者也。
老僧在長沙食魚，及來長安城中多食肉，又為常流所笑，深為不便。故久病，不能多書，實愧予報。諸公興善之會，當得扶羸也。即日懷素藏真白。
佛祖興世，信非偶然。昔宋朝求那跋佗三藏建茲戒壇，豫讖曰：「後當有肉身菩薩受戒於此。」梁天監元年，又有梵僧智藥三藏航海而至，自西竺持來菩提樹一株，植於戒壇前。立碑云：「吾過後一百六十年，當有肉身菩薩來此樹下，開演上乘，度無量眾，真儒佛心印之法王也。」今能禪師正月八日抵此，因論風幡語，而與宗法師說無上道。宗踴躍忻慶，昔所未聞。遂詰得法端由，於十五日，普會四眾，為師祝髮。二月八日，集諸名德，受具足戒。既而於菩提樹下，開單傳宗旨，一如昔讖。法才遂募眾緣，建茲浮屠，瘞禪師髮。一旦落成，八面嚴潔，騰空七層，端如湧出。偉歟禪師！法力之厚，彈指即遂，萬古嘉猷，巍然不磨。聊敘梗概，以紀歲月云。儀鳳元年歲次丙子吾佛生日，法性寺住持法才謹識。
復禮，俗姓皇甫氏，出家住興善寺。永隆二年，詔問釋典稽疑十條。復禮撰《十門辨惑論》三卷上進。
權文學聲冠應行，地參園綺，縉紳嘉其令望，緇素挹其芳猷。而頃著十疑，幹我二諦。公孫生之聰辯，自昔難酬；舍利子之雄才，嗟今莫擬。豈當仁而抗議，試言誌以成文，必也正名乎？稱之曰「十門辯惑」。雖詩雲勸誡，蔽之可幾乎一言，而法唯秘密，述之敢忘乎三轉？遂取類觀象，載盈卷軸，煩而無當，有愧知音者焉。
夫塔者梵之稱，譯者謂之墳，或方或圓，厥制多緒，乍琢乍璞，文質異宜。並以封樹遺靈，扃鈴法藏，冀表河沙之德，庶酬塵劫之勞。豈伊弓劍衣冠，言申永慕，禹陵孔壁，用顯緘藏而已哉！將有量等大千，覆三界而高梵世；取均庵果，偶棗葉而譬針鋒。洪纖兩途，福應無二；大小千計，淨心終一。何隻黃金白玉，架迥爭暉；火齊水精，浮空競彩。夕震祥飆之響。入鏤鐸以流清；晨霏仙露之甘，上雕盤以凝泫。至乃位隆三果，勳重四禪。高升有頂之宮，行屆無災之地，斯教之宏旨也。此經以永隆元年冬十一月十五日，請天竺法師地婆訶羅與西明寺沙門圓測等五人，於宏福道場奉詔宣譯，至其年十二月八日終其文義，庶斯法寶，周給大千。俾彼慧燈，照融三界雲爾。


龍生渥水，玉產藍田，誕茲人傑，孕此英賢。匡周翼漢，裂壤開壥，蛇蟠結組，龜紐乘蓮。

藝殫元圃，學富蓬台。花箋❥❥❥❥❥開碧雞雄辯，雕虯逸才；吞應納謝，含鄒孕枚。

愛洽惸嫠，信霑童馬，懷忠據德，矜孤恤寡。蝗移獸去，錦開鴆下，雊麥分岐，吟蟬被野。
馳驂故裏，懷章舊館，喧盧靜夜，鳴雞警旦。榮慶兩歸，簪紱雙❥❥❥❥❥❥❥❥❥❥岸。
來暮淒歌，去思纏想。勳銘鼐鼎，恩留葦杖。日新月故，風歸雲往。俾令範與嘉聲，永鏤勣於窮壤．

