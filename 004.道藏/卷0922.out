曇域，貫休弟子。精大小篆，重集許慎《說文》。
先師名貫休，字德隱。婺州蘭溪縣登高裏人也。俗姓薑氏，家傳儒素，代繼簪裾。少小之時，便歸覺路，於安和寺請圓貞長老和尚為師，日念《法華經》一千字。數月之內，念畢茲經。先師與鄰院童子法號處默偕年十餘歲，同時發心念經。每於精修之暇，更相唱和。漸至十五六歲，詩名益著，遠近皆聞。年二十歲，受具足戒。後於洪州開元寺聽《法華經》。不數年間，親敷法座，廣演斯文。邇後兼講《起信論》可謂三冬涉學，百舍求師。尋妙旨於未傳，起微言於將絕，於時江表士庶，無不欽風。
年齒漸高，屬天下喪亂。時處默和尚謂師曰：「吾師抱不羈之才，懷自然之道，時不與我，能無傷哉？」複為先師曰：「分袂無血淚，望處空闌幹。」後隱南嶽❥❥不❥先聃為備者曰：「吾聞岷峨異境，山水幽奇。四海騷然，一方無事。」遂乃過洞庭，趨渚宮，曆白帝。旋聞大蜀開基創業，奄有坤維。歎曰：「不有君子，寧能國乎？」遂達大國，進上先皇帝詩。其略曰：「一瓶一缽垂垂老，萬水千山得得來。」高祖禮待，膝之前席，過秦主待道安之禮，逾趙王迎圖澄之儀。特修禪宇，懇請住持，尋賜師號曰「禪月大師」，曲加存恤，優異殊常。十年以來，迥承天眷。
無何，壬申歲十二月，召門人謂曰：「古人有言曰：‘地為床兮天為蓋，物何小兮物何大。苟愜心兮自欣泰，身與名兮何足賴。’吾之治世，亦何久邪！然吾啟手足，曾無愧心。汝等以吾平生，事之以儉，可於王城外，藉之以草，覆之以紙，而藏之。慎勿動眾而厚葬焉。」言訖，奄然而絕息。遂具表聞天。先帝蹙然久之，乃命所司，備一期葬事。於時在城士庶，無不悲傷。曇域遂以先師遺言上奏，請以薄葬之禮。帝曰：「朕治命可行焉。」敕命四眾共助葬儀，特豎靈塔，敕諡 「白蓮之塔」。以癸酉年三月十七日，於成都北門外十餘裏，置塔之所，地號昇仙。葬事既周，哀制斯畢。暇日或勳賢見訪，或朝客見尋，或有念先師一篇兩篇，或記三句五句，或未閑深旨，或不曉根源。眾請曇域編集前後所制歌詩文讚，日有見問，不暇枝梧。遂尋檢槁草，及暗記憶者，約一千首，乃雕刻成部，題號《禪月集》。曇域雖承師訓，藝學無聞，曾奉告言，輒直序事。時大蜀乾德五年癸未歲十二月十五日序。
有唐翰林學士兵部侍郎吳融請為敘，先師長謂吾門人曰：「吳公文藻贍逸，學海淵深，或以揖讓周旋（闕一了）待矣，或以文害辭，或以辭害誌，或以誕飾饒借，則殊不解我意也。子可於餘所著之末，仰重序之。」曇域乃稽顙而言曰：「語云：子疾病，子路欲使門人為臣。子曰：欺天乎！曇域小子，何敢敘焉？」師曰：「子不知皆孔子弟子，記諸善言，以成其書。況吾常酷於茲，心剿形瘵，訪奇稽古，慰以大道。卷然皓首，豈為賈其聲耶？且吾昔在吳越間，靡所濟集，聊欲係誌於翰墨，得以亂思，不憖遺老矣！子無辭焉。但當吾意而言之，然又不可以過之。樂天、長吉似之矣！吾若與騷人同時，即知殊不相屈耳。直言之，無相辱也。」 曇域遜讓不暇，力而敘之。
延壽，字衝立，俗姓王氏，餘杭人。年十六，獻《齊天賦》於吳越忠懿王。年二十八，為華亭鎮將。以官錢放生坐死，獲赦，遂出家，住天台智者岩天柱寺。宋建隆元年，忠懿王命主靈隱寺，後遷永明道場，賜號「智覺禪師」。開寶八年卒，年七十二，諡「永明宗照大師」。
無住般若，教海威光。諷誦而感通靈異，受持而果報昭彰。畢使凡身未來，而位登寶覺；能令促命現世，而壽緒金剛。洪範五福，其一曰壽。堅持之者，偏承靈佑。湖神歸命，受淨戒而挫凶暴之威；病者投誠，愈沈屙而軫慈悲之苦。大旨甚深，罩古籠今，字字演無生之性，重重敷不住之音。任布七寶之珠珍，難偕四句；縱舍三恒之身命，莫比持心。大教正宗，真如海藏，靈神擁護，陰官歸向。坐一層之金榻，拔出冥中；降五色之祥雲，迎歸天上。斯經也。降心為要，無我是宗。信解而體齊諸佛，受持而福等虛空。法力難思，不墮刀峰之所；神功罔測，能超駭浪之中；一心受持，千聖稱讚。滯魄投誠而歸淨道，苦戰敗陣而超危難。獄官現證，冥魂脫而世命增；惡友妒心，金文隱而霞絛散。或乃身枷自解，母眼雙明。口門光耀，肉體堅貞。天香馥鬱，仙樂淒清。臨法而三刀不斷，命講而束素俄呈。寫在空中，點點而雨霑不濕；求於紙內，重重而文彩全生。是知大報攸長，正宗罕措。旨妙而難解難入，信順而不驚不怖。金剛神暗使變肉為骨，須菩提密令斷薰啖素。因書力而懺罪，遇火光而得度。積祿延年，扶持擁護。異哉為群典之大，還上昇覺路。
一心妙法，巧喻蓮華。誦持而感通靈瑞，校量而福比河沙。善神擁護，真聖谘嗟。知命如見，證果非賒。兵仗潛空，密衛而皆居福地；異香滿室，坐化而盡駕牛車。爾乃然臂歸向，焚身供養，紫氣騰空而演瑞，白光入火而標狀，燒時而列宿飛下，跡處而金園立相。形消骨盡，舍珍寶而難可比方；火滅煙飛，唯心舌而鏗然紅亮。書寫經卷，功德無邊。感佳夢而正誤，送金精而入緣。白雀呈瑞，隱士書詮。四眾潛淚，哀聞大千。寶殿遙分而夢處，神僧送藥而病痊。妙字才成，逝者而已聞生處；真文既繕，夭喪而忽爾增年。帝釋迎前，天童侍側。普賢摩頂以慰喻，廟神請講而取則。口放異光而何假銀燈，舌生甘露而豈須玉食。投崖不損，乏氣增力，或施戒而行悲，或謗消而難息。說法聞於金口，得定超於真域。能令凡質，毛孔孕紫檀之香；任壞肉身，舌表現紅蓮之色。甘雨灑地，天花墜空。紅燭然於眼裏，白蓮生於掌中。神遊佛國，跡現天宮。水滿金瓶，自冬溫而夏冷；齋陳玉饌，遂應供而身通。猴侍虎隨，除魔去病。異花生於講座，甘澤霔於談柄。冥司隨喜，靈神請命。扶危懺罪，駕苦海之慈航；拔死超生，懸幽途之明鏡。當圓寂之時，靈通可知，或山崩而地動，或花雨而樂隨，金殿房中而煥赫，寶蓋夢裏而威蕤。駕乘潛來，見身忽生於他國；空聲密報，棲神俄讬於蓮池。食感舍利，空中彈指，講聞異鍾，錫扣池水。或救旱而使龍，或持咒而降鬼，可謂獨妙獨尊，盡善盡美。任千聖以讚揚，難窮妙旨。
伏以真源湛寂，覺海澄清。絕名相之端，無能所之跡。最初不覺，忽起動心，成業識之由，為覺明之咎。因明起照，見分俄興，隨照立塵，相分安布。如鏡現像，頓起根身，次則隨相而世界成差，後則因智而憎愛不等。從此遺真失性，執相循名，積滯著之情塵，結相續之識浪。鎖真覺於夢夜，沈迷三界之中，瞽智眼於昏衢，匍匐九居之內。遂乃縻業係之苦，❥解脫之門。於無身中受身，向無趣中立趣。約依處則分二十五有，論正報則具十二類生，皆從情想根由，遂致依止差別。向不遷境上，虛受輪回；於無脫法中，自生係縛。如春蠶作繭，似秋蛾赴燈。以二見妄想之絲，纏苦聚之業質；用無明貪愛之翼，撲生死之火輪。用穀饗言音，論四生妍鬼；以妄想心鏡，現三有形儀。然後違順想風，動搖覺海，貪癡愛水，資潤苦芽，一向徇塵，罔知反本。發狂亂之知見，翳於自心；立幻化之色聲，認為他法。從此一微涉境，漸成戛漢之高峰；滴水興波，終起吞舟之巨浪。爾後將欲反初複本，約根習鈍。不同於一真如界中，開三乘五性。或見空而證果，或了緣而入真，或三祇重煉，漸具行門；或一念圓修，頓成佛道。斯則克證有異，一性非殊，因成凡聖之名，以分真俗之相。若欲窮微洞本，究肯通宗，則根本性離，畢竟寂滅，絕昇沈之異，無縛脫之殊，既無在世之人，亦無滅度之旨。二際平等，一道清虛，識智俱空，名體鹹寂，迥無所有，唯一真心。達之名見道之人，昧之號生死之始。
複有邪根外種，小智權機，不了生死之病原，罔知人我之見本。唯欲厭喧斥動，破相析塵，雖雲味靜冥空，不知埋真拒覺。如不辯眼中之赤眚，但滅燈上之重光，罔窮識內之幻身，空避日中之虛影。斯則勞形役思，喪力損功，不異足水助冰，投薪益火。豈知重光在眚，虛影隨身，除病眼而重光自消，息幻質而虛影當滅。若能回光就已，反境觀心，佛眼明而業影空，法身現而塵跡絕。以自覺之智刃，剖開纏內之心珠；用一念之慧鋒，斬斷塵中之見網。此窮心之旨，達識之詮，言約義豐，文質理詣。揭疑關於正智之戶，妄草於真覺之原，愈入髓之沈屙，截盤根之固執，則物我遇智火之焰，融唯心之爐；名相臨慧日之光，釋一真之海。斯乃內證之法，豈在文詮？智解莫窮，見聞不及。
今為未見者演無見之妙見，未聞者入不聞之圓聞，未知者說無知之真知，未解者成無解之大解，所冀因指見月，得兔忘罤。抱一冥宗，舍詮檢理，了萬物由我，明妙覺在身，可謂搜抉元根，磨礲理窟，剔禪宗之骨髓，標教網之紀綱，餘惑微瑕，應手圓淨。元宗妙旨，舉意全影，能摧七慢之山，永塞六衰之路。塵勞外道，盡赴指呼；生死魔軍，全消影響。現自在力，闡大威光，示真實珠，利用無盡，傾秘密藏，周濟何窮？可謂香中爇其牛頭，寶中探其驪頷，華中采其靈瑞，照中耀其神光，食中啜其乳糜，水中飲其甘露，藥中服其九轉，主中遇其聖主。故得法性山高，頓落群峰之峻；醍醐海闊，橫吞眾派之波。似夕魄之騰輝，奪小乘之星宿；如朝陽之孕彩，破外道之昏蒙。猶貧法財之人，值大寶聚；若渴甘露之者，遇清涼池。為眾生所敬之天，作菩薩真慈之父。抱膏肓之疾，逢善見之藥王；迷險難之途，遇明達之良導。久居閽室，忽臨寶炬之光明；常處躶形，頓受天衣之妙服。不求而自得，無功而頓成。故知無量國中，難聞名字；塵沙劫內，罕遇傳持。以如上之因緣，目為心鏡，現一道而清虛可鑒，辟群邪而毫髮不容，妙體無私，圓光匪外。無邊義海，鹹歸顧盼之中；萬象形容，盡入照臨之內。斯乃曹溪一味之旨，諸祖同傳；鵠林不二之宗，群經共述。可謂萬善之淵府，眾哲之元源，一字之寶王，群靈之元祖。遂使離心之境，文理俱虛；即識之塵，詮量有據；一心之海印，楷定圓宗；八識之智燈，照開邪闇。實謂含生靈府，萬法義宗，轉變無方，卷舒自在。應緣現跡，任物成名。諸佛體之，號三菩提；菩薩修之，稱六度行。海慧變之為水，龍女獻之為珠。天女散之為無著華，善友求之為如意寶。緣覺悟之為十二緣起，聲聞證之為四諦八空。外道取之為邪見河，異生執之作生死海。論體則妙符至理，約事則深契正緣。然雖標法界之總門，須辯一乘之別旨。種種性相之義，在大覺以圓通；重重即入之門，唯種智而妙達。但以根羸靡鑒，學寡難周，不知性相二門，是自心之體用。若具用而失恒常之體，如無水有波；若得體而闕妙用之門，似無波有水。且未有無波之水，曾無不濕之波，以波徹水源，水窮波末，如性窮相表，相達性源。須知體用相成，性相互顯；今則細明總別，廣辯異同。研一法之根元，搜諸緣之本末。則可稱宗鏡，以鑒幽微。無一法以逃形，則千差而普會。遂則編羅廣義，撮合要文，鋪舒於百卷之中，卷攝在一心之內。能使難思教誨，指掌而念念圓明；無盡真宗，目睹而心心契合。若神珠在手，永息馳求，猶覺樹垂陰，全消影跡。獲真寶於春池之內，拾礫渾非；得本頭於古鏡之前，狂心頓歇。可以深挑見刺，永絕疑根。不運一毫之功，全開寶藏；匪用刹那之力，頓獲元珠。名為一乘大寂滅場，真阿練若正修行處。此是如來自到境界，諸佛本性法門。
是以普勸後賢，細垂元覽，遂得智窮性海，學洞真源。此識此心，唯尊唯勝。此識者，十方諸佛之所證；此心者，一代時教之所詮。唯尊者，教理行果之所歸；唯勝者，信解證入之所趣。諸賢依之而解釋，論起千章；眾聖體之以宏宣，談成四辯。所以掇奇提異，研精洞微；獨舉宏綱，大張正網。撈摝五乘機地，升騰第一義天，廣證此宗，利益無盡。遂得正法久住，摧外道之邪林；能令廣濟含生，塞小乘之亂轍。則無邪不正，有偽皆空。由自利故，發智德之源；由利他故，立恩德之事。成智德故，則慈起無緣之化；成恩德故，則悲含同體之心。以同體故，則心起無心；以無緣故，則化成大化。心起無心故，則何樂而不與；化成大化故，則何苦而不收。何樂而不與，則利鈍齊觀；何苦而不收，則怨親普救。遂使三草二木，鹹歸一地之榮；邪種蕉芽，同霑一雨之潤。斯乃盡善盡美，無比無儔，可謂括盡因門，搜窮果海。故得創發菩提之士，初求般若之人。了知成佛之端由，頓圓無滯；明識歸家之道路，直進何疑。或離此別修，隨它妄解，如穀角取乳，緣木求魚，徒曆三祇，終無一得。若依此旨，信受宏持。如快舸隨流，無諸阻滯。又遇便風之勢，更加櫓棹之功。則疾屆寶城，忽登覺岸。可謂資糧易辦，道果先成。披迦葉上行之衣，坐釋迦法空之座，登彌勒毗盧之閣，入普賢法界之身。能令客作賤人，全領長者之家業；忽使沈空小果，頓受如來之記名。未有一門，匪通斯道；必無一法，不契此宗。過去覺王，因茲成佛；未來大士，仗此證真。則何一法門而不開？何一義理而不現？無一色非三摩缽地，無一聲非陀羅尼門。嚐一味而盡變醍醐，聞一香而皆入法界。風柯月渚，並可傳心；煙島雲林，鹹提妙旨。步步蹈金色之界，念念<鼻臭>簷葡之香。掬滄海而已得百川，到須彌而皆同一色。煥兮開觀象之目，盡複自宗；寂爾導求珠之心，俱還本法。遂使邪山落仞，苦海收波。智楫以之安流，妙峰以之高出。今詳佛祖大意，經論正宗，削去繁文，唯搜要旨，假申問答，廣引證明，舉一心為宗，照萬法如鏡。編聯古制之深意，撮略寶藏之圓詮。同此顯揚，稱之曰「錄」。分為百卷，大約三章。立法正宗，以為歸趣。次申問答，用去疑情。後引真詮，成其圓信。以茲妙善，普施含靈。同報佛恩，共傳斯旨耳。
自像教西流，具文東譯，學傳師口，凡今則多。注訣聖情，前古未有。臣請具幡花，奉迎於敬愛寺，設齋慶賀，其禦注經。伏乞示天下，宜付史官。
恭惟我國大師，始自出昭，終於沒齒，生緣眷屬，觸事因緣。即門生金長老允正所修錄，具門人崔大相仁渷所撰碑述之，今白之所記者。恭以大師於唐新羅國景明王之天祐年中，化緣畢已。明王諡號銘塔，仍敕崔仁渷侍郎使撰碑文。然以世雜人猾，難為盛事；是以年新月古，未立碑文。至後高麗國凡平四郡，鼎正三韓，以顯德元年七月十五日，樹此豐碑於太子山者，良有良緣者乎？
爰有國師之門神足國主寺之僧頭乾聖院和尚者，法諱讓景，俗姓金氏，字曰舉國，為師而或體或心，為王而乍耳乍目。將恐芳塵風埽，美跡雲消，黃絹將爛，翠炎弗植，師恩雀報，自立龜碑。和尚王父藹，元聖王之表來孫，憲康王之外庶舅，清廉謠聒於街路，忠孝譽酣於尊卑。內知執事侍郎，外任浿江都護。父訪禮，才兼六藝，學貫五經。月下風前，屬緣情體物之句；春花秋月，呈撫弦韻竹之聲。內至執事含香，外赴朔州長史。和尚始自華色，終於叟身，動止言談，行蹤風格，可備別錄，此略言焉。且國師碑之與錄可記而未記者，曰龍潭式照乾聖讓景燕口惠希宥襟允正，請龍善現靈長元甫石南迥閑嵩山可定太子本定右九師者。國師存日，羽翼在卵，未翥青雲之際；國師沒後，角足成體，始遊碧海之中。師之在時，法席❥牛毛之數；師之入滅，禪座財鍾乳之多。人謂之評曰：「九乳若鍾，養九方之佛子；一麵如鏡，正一國之君臣。」古所謂翼眾銑銑，茲焉在焉。其允正長老者，乾聖同胎之弟也。戒高持者，名出有人，存歿言行，門人別錄。其母氏夢妊盈之日，日入於寢室，娠季之月，月入於密窟，果誕乾聖與宥襟也，豈翅曇諦阿母夢二物之徵，慧住阿襄獲二果之瑞而已哉！仁渷者，辰韓茂竣人也。人所謂一代三鶴，金榜題回。曰「崔致遠」，曰「崔仁渷」，曰「崔承祐」，❥中中人也。學圍海嶽，加二車於五車；才包風雲，除三步於七步。實君子國之君子，亦大人鄉之大人。是或折桂中花，扇香風於上國；得蔥羅域，推學究於東鄉。承大師重席之恩，撰大師鴻碑之記。白也執尺占天，冉阝終近遠，傾蠡酌海，豈度少多？然則言而不常，默猶不可。後來君子，取之舍之而已。

心元虛映，體絕偏圓。金波匝匝，動寂常禪。念起念滅，不用止絕。任運滔滔，何曾起滅？起滅寂滅，現大迦葉。坐臥經行，未嚐間歇。禪何不坐？坐何不禪？了得如是，始號「坐禪」。坐者何人？禪是何物？而欲坐之，用佛覓佛。佛不用覓，覓之轉失。坐不我觀，禪非外術。初心鬧亂，未免回換。所以多方，教渠靜觀。端坐收神，初則紛紜。久久恬淡，虛閑六門。六門稍歇，於中分別。分別才生，已成起滅。起滅轉變，從此心現。還用自心，反觀一遍。一反不再，圓光頂戴。靈焰騰輝，心心無礙。橫該豎入，生死永息。一粒還丹，點金成汁。身心客塵，透漏無門。迷悟且說，逆順休論。細思昔日，冷坐尋覓。雖然不別，也大狼籍。刹那凡聖，無人能信。匝地忙忙，大須謹慎。如其不知，端坐思危。一日築著，伏惟伏惟。三自省察，是身壽命。如駒過隙，何暇閑情？妄為雜事。既隆釋種，須紹門風。諦審先宗，是何標格？道業未辦，去聖時遙。善友師教，誠不可舍。自生勉勵，念報佛恩。惟已自知，大心莫追。報緣虛幻，不可強為。浮世幾何，隨家豐儉。苦樂逆順，道在其中。動靜寒溫，自愧自悔。
華嚴以十法界總攝多門，示無盡之理。禪門有十元談，以明唱道。洞山有十不歸，以表超證。山僧述十可行，以示後生，庶資助道。譬諸蓬生麻中，不扶而直，又如染香之人，亦有香氣，有少益者，書之於後。
自法王命駕，遵之者九乘；宏傳聲教，統之者三藏，然則指月之喻，無爽於恒規；因言之義，有契於常則。所以實相窅冥，開宗於文字；權道綜禦，崇尚於方言。且夫一音各解，惟聖之筌蹄；隨緣別悟，在凡之準的。西梵天語，邃古莫虧；東華人言，氵公時遷貿。至於《說文》在漢，字止九千；韻集出唐，言增三萬。代代繁廣，符六文而挺生；時時間發，寄八體而陳跡。求其本據，諒在前後；覈其離廣，誠歸物議。夫以佛教東翻，六百餘載，舉其綱紐，三千餘軸。隨部出音，聞之往說。殷鑒群錄，未曰大觀。然則「必也正名」，孔君之貽誥；隨俗言晤，釋父之流慈。非相無以引心，非聲無以通解。
有大慈恩寺元應法師，博聞強記，鏡林花之宏標；窮討本支，通古今之互體。故能讎校源流，勘閱時代，刪雅古之野素，削澆薄之浮雜，悟通俗而顯教，舉集略而騰美。真可謂文字之鴻圖，言音之龜鏡者也。以貞觀末，曆敕召參傳，綜經正緯，谘為實錄。因繹尋閱，捃拾藏經，為之音義，注釋訓解。援引群籍，證據章明，煥然可領，結成三帙。自前代所出，經論諸音，依字直反，曾無追顧。致失教義，實迷匡俗。今所作者，全異恒倫，隨字刪定，隨音徵引，並顯唐梵方言，翻度雅鄭，推十代之紕紊，定一朝之風法。文非詞費，務在綱正，恐好異者，輒複略之。斯則得於要約，失於義本，救弊開信，終掩元化。故重陳委，悉無昧焉，序之雲爾。
