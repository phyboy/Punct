漢文帝時，未央宮永明殿畫古者五物《兩漢故事》：「文帝三年，于永明殿畫屈軼草、進善旌、誹謗木、敢諫鼓、獬豸，凡有五色物也。」成帝陽朔中，嘗坐群臣于下，指之曰：「予慕堯舜理，故目是以自況。」大司馬陽平侯王鳳拜舞而賀曰：「陛下法古為治，上稽唐虞，仁遠乎哉！行之斯至，旌皷之屬，在陛下建之而已矣！至於神草靈獸，臣知不日當產于明庭，以彰上天之允答也。微臣不勝鳧藻之抃。」
御史大夫張張忠。出次而言曰：「斯無用之物也。臣請即日圬之。且是畫肇于大宗之時，凡八聖矣！開眼而覩之者，皆面一作「背面」。而違之，未聞有裨于治也。臣敢為陛下條舉。臣嘗聞文帝時，雒陽人賈誼為慱士，能誦詩屬書，嘗為上陳古先帝王之道，漢朝正朔之法。上以公卿之任，無以易誼。俄絳、灌、馮敬之伍害其賢而毀之，遂踈而不信，傅卑濕之國。後雖徵還，卒不得大用，喪志而死，至今負才藏器之徒猶以為憤，此則善雖進而不能用也。帝又降詔除誹謗之令，許人言事。迨中宗朝，大臣楊惲、蓋寬饒，以譏刺辝語，皆坐大辟。先帝在東宮，言其法大深刻，中宗竟不悔。此則木雖旁午，人不敢書上也。初，元帝時，弘恭、石顯專權亂政，前將軍望之嫉其姦邪，諷上除之，不從。望之反罹其𠎝過一作「迫」。以自殺，此又邪不可觸之驗也。前日安昌侯禹居陛下師傅之尊，不能率己以儉，而乃決涇引渭，廣開田疇，便身娛耳，多置侈樂。平陵朱雲上書請斬其首，陛下怒不可忍，遽將誅之。雲倉卒無據，乃至喪膽失魂。臣意列聖用此，乃類是乎？臣之狂瞽，欲陛下言而必行，丹雘之設，不足以留連聖念也。且大司馬親勳之望，朝野所倚，不能因事而諫，反以為賀，佞孰甚焉？臣謹以指之，若斧鑕將及，是陛下誤屈軼也。臣不敢就僇！」
予以《尚書‧洪範篇》書于縑素，施于屋壁。有客覩之而言曰：「此其所謂君人之大法，武王所以繼三為明，蓋能盡心于是也。苟將諸吾君，列乎鳳扆之右，足以興三代之理。」予乃條其事，為章以奏之。
臣聞下言上貢，各以其職。儒家之流，請以儒言。夫彝倫九疇不可廢，叙之斁之，自微而彰。持之一得，陰陽咸賴；行之一失，細大被咎。夫始之以五行，蓋明五行所主之宜也。繼之以五事，為事在諸身，順之則乎道，故貌恭作肅，言從作乂，視明作哲，𦖟聰作謀，思睿作聖。夫行不敬則貌不恭，正不理則言不從，明不察則視不皦，心喪識則聽不達，性不通則思不睿。次之以八政：教之勤，以足食也；教之求，以積貨也；教之以敬鬼神，以成化也。設司空，主土居人也；司徒，教眾禮義也；司寇，考淫盜而原過濫也；賓師，以往來而防姦賊也。又次之以五紀，所以占日月星辰歷數之變度。君理內則五紀和叶，一歲之功成焉。又次之以皇極，所以用五福錫庶人，亦天子作民父母，為天下王也。又次之以三德，謂人君之德有三也：能以正正人之曲，能以剛強立己之事，能用和氣以理于物，皆隨義而伸道也。次之以稽疑，謂先占謀于龜策，與人事叶吉，而後歸之於正也。又次之以庶徵，謂風雨暘燠寒也。風以動，雨以潤，暘以乾，燠以長，寒以成。君尚敬則雨潤，尚理則暘舒，至明則燠暢，能慮則寒順，去察則風調。疑。習狂妄，行過差，專逸豫，縱剽急，肆昏暗，則咸反。次以五福六極，謂君善茂育，則人蒙壽富康寧好德終命之福，死免凶疾憂貧惡弱之極也。九者具于天，蟠于地，格于人。
軒昊之代君為心，兆民為百骸；堯舜之代君為目，兆民為物；三代之時君為醫，兆民為疾；五伯之治君為工，兆民為材；二漢之時君為隄，兆民為水。夫心治則百骸從，視明則眾物露，醫善診則疾不彌漸，工善度則木無棄材。故委心乃無為，軒昊之治自治也；不言而人化。任目必有待，堯舜之治求治也；敦序九族，平章百姓。醫不全則生死危，三代之治存乎仁；各以所尚救弊。工不審則曲直乖，五伯之治資於智。選賢舉能。迨斯已降，民為水矣，政為隄矣，漢武好攻討，宜帝任刑名。隄之不完，水漂邑矣！哀、平之後。浸乎曹、馬，乃成壞衰焉。平紀亂常，皆其臣佐。嚱！民不可使為水，水而隄之，困矣！然則軒昊誠，堯舜明，三代仁，五伯智，二漢法，禁人之叛也。禁之以致君為敵，兆民有寇讐焉！
有真元先生者，深粹虛寂，衝凝簡素。故其動也，則局四海而隘九垓；其靜也，則棲一枝而敻環堵。履真守樸，與物無競，雖質居岩穴之間，神王煙塵之表。以首月元日，乃蔭雲蓋，濯飛流，涉西岑，麵東陸，操白簡，染朱翰，俯而屏息，仰而起曰：天蕩蕩乎？蒼蒼乎？固無得而稱也。餘有疑焉，請杜其惑。夫虧盈益謙，天之道也。禍淫福善，天之察也。春榮秋落，天之時也。晝明夜晦，天之運也。擊電鼓雷，天之怒也。蒸雲施雨，天之澤也。因斯以言，則庶類萬物，非天無以成；受形育氣，非天無以立。大哉博哉！乾之化也。故《書》云：「謂天為大，唯堯則之。」《詩》云：「謂天蓋高，不敢不局。」《易》云：「先天而天弗違，後天而奉天時。」是禎祥之來不誣也。至於報施，何乃爽與？或惡均而異罰，或善同而殊效。唐虞慎讓，祚不及子；湯武逆代，福垂累世。應物無親者，其若是哉！諂諛饕餮，非貴則富；廉潔貞素，不賤必貧。譎詐反道者，曜蟬鳴佩；直言順常者，倳刃伏锧。
悲夫！何蓬蓽草萊之人，遇時而為卿相；膏腴縉紳之士，失勢而作輿台？豈窮達之有數乎？何否泰之無定也？至於積德致敗，儌險成功，立信受尤，行仁招咎者，豈勝數哉？或一餐莫給，或萬錢頓廢，或綺紈斯弊，或裋褐不完，或黃發未終，或繈褓先斃。其於平施，不亦謬乎！夫德合天地，道濟生民，而有削伐之累；貞貫古今，廉稱百代，而有餒絕之憂。其於與善，不亦過乎！然負異才，蘊奇調，洞識幽顯，智周動植，而不免繩樞甕牖，糲食布衣，何所累若此之斥也？夫鶚隼以摯擊為恒理，不可食之以粒；豺虎以搏噬為常性，不可啖之以草，非其故爾，固性分然。然則既授之以距角，而責之以觸蹶；既任之以爪牙，而罰之以獲殺者，不亦近於諂乎？苟正其味，則一改兩全矣！化惡不知變形，教善若易嗜也。鴆毒害吻而裂腹，虺蝮觸手而解腕，然則欲其勿害也。曷若勿生乎？如力不能易，則不可稱聖；能而不改，則不得謂仁。匪聖匪仁，將何以為萬物主也。扛鼎投石者，不得雲不舉鴻毛；竭河飲澤者，不得雲不盡坳水。是知大既任，小何以辭乎？必為治其若是，將恐亂之未息。」
於是少選之間，肅然若有自天而降者。襜霞衣，控風轡，飛鳳駕，拖旌。如影如響，若虛若滅。乃謂餘曰：「帝有命焉，子其清耳。曰一氣既分，萬象雲備。隨感斯化，生而無記。故大者自大，不可移之於小；短者自短，不可易之以長。多者不覺有餘，少者不知不足。減之斯傷，各守其貞；任之自是，豈較工拙於其間哉！是以百足一蹠，其行一也；六眸一目，其視一也。火鼠夏遊而不知其熱，水草冬茂而莫辨厥寒，各安所安，不可易位。必非其位，則西施與嫫母同姿；苟當所甘，則竹實將腐鼠齊味。各稟其性，餘何預焉？若美則留之，鬼則去之，其於簡也，不亦勞乎？若善則與之，惡則奪之，其於慮也，不亦繁乎？故任之則理息，放之則無累。餘以無告，故能成萬物。餘以無心，故能安群有。是知善惡共域，吉凶同貫，唯爾所召，誰其制之？今子誚餘以不治，何乃爽也？故不治而謂之至治，夫生不餘謝，死則餘尤；榮不餘善，辱則餘讎；多不餘獲，少則餘求。不與餘共樂，而責餘同憂乎？乃湣而訓之曰：若物皆然，則為惡招禍，修善致福，徒虛言耳！又複餘曰：何言之容易也？論者多雲，命有定數，運有常期。非補養所能延，非備習所能益。此皆非通識，不可與言道也。是以不昵不義，因此而行；無賴無取，自斯而作。以之為家則家敗，以之為國而國亡。故桀、紂誌之於前，而莽、卓踵之於後。所以覆宗絕嗣，事至而不寤者，良此之由也。悲夫！請以近小，喻之遠大。夫廣廈崇基，人之居也；褒衣博帶，士之服也。故栱蹉柱跌，則廢而正之，所以無壞傾之處。領決襟汙；則綴而浣之，所以無穿垢之憂。故能恒保其貞固，常守其完潔也。若傾而不視，穢而不澤，則坐見頹陷，立視緇蔑矣！故修福禳災，為惡敗德，若聲之召響，影之隨形，各有主司，自然冥會。惡積者報速，善小者應遲，猶夫秋生則夏殞，春敷則冬落，根深則難拔，器滿則易盈。故不可以遠近證有無，不可以賒促定虛實。疑耳信目，中庸尚所不免；以短度長，下愚固其致蔽。是知朝菌不可言椿鶴，蜉蝣不足語春秋。況以七尺之形，百年之命，欲辨生於沙界，語死於塵劫，其可得乎？然言者皆以應報與自然異，此蓋思之未精至也。夫所台者莫非由己，所感者皆是自致，萬物各有本性，故因而用之耳。猶蓺苗蒔果，初雖耕灌在功，至於結實成味，則非人力所為也。又靈芝駐年，神丹養性，竟能禦風撫羽，陵煙蹈霞，此乃功用自然者也。萬象運為，莫非此類。終日施用，不悟其理，動成鋒楯，不亦昧乎？至於自然之性，餘亦不知其所以，莫知所以然而然也。
於是言終形滅，莫知所之。餘乃惕然怳然，忘視聽，若遺形骸者。久之乃神魂定，憂盡累息，蕩然與萬物同心，不知榮辱之有異也！
立身之道，忠孝為先；訓俗之規，喪紀攸重。所以王祥、王覽、閔損、曾參，曉於九族，傳諸萬古。
顧乙芳搖美箭，業嗣良弓，挹至孝之清猷，得隨時之大義。母之所好，誌必無違，嘉旨精誠，乃臻異物。長江泛濫，取汲何功？孝情至切於求魚，喪制奚遵於舐犢！欲遵寧戚，恐阻承顏，所以僶俛於懷，幽哀密念。憶將雛之曲，不忍聽琴；對驅蚊之宵，更勤扇枕。眷彼純至，足以揚名。逝者如斯，男何不吊？三殤之服，誠合切於哀情；五禮之文，貴取順於顏色。既循薑詩之孝，難科漢尉之刑。
禹貢三壤，周官九賦，此為古制，實曰有經。且四方無虞，法宜仍舊；三邊有備，政可隨時。瞻彼鹹京，是為上國。擁山川之固護，百二稱雄；開井邑之菑佘，什一編稅。將期倉庾流衍，斯箱發詠於詩人；軍國豐盈，盍徹見遵於有若。功臣何者，曾不是思。忘雨露之鴻恩，有違上命；矜爪牙以怙寵，無入國徵。同彼宋人，不修職貢；類茲楚子，闕薦苞茅。罰可寘於刑書，訟何聽於詭說！
長安令初上登夫家眾寡，因移用其人。觀察使以為煩，辭雲各逐地宜，救其時事。
求才審官，以恤人瘼，施貢頒賦，宜遵國章。苟玷爾舊規，亦荒我王度。瞻彼邑宰，實曰能賢。物土之宜，使廬井之有伍，隨時改作，在稅征而無差。方今弓矢未櫜，疆埸仍駭。眷言州縣，尚勞其供億；念茲倉庾，已竭於餼牽。固可當官而行，慮善以動。均有無於鄉黨，足可安人；稽眾寡於夫家，是資贍國。議事以制，咀葉於時宜，執法奉公，何乖於古典？觀察所見，理或未然。請從百里之謀，佇聽千箱之詠。
皇唐之禦天下也，故巍巍乎蕩蕩乎其稱也。鑿乾張宇，布惠露於天花；拓地開寰，敷慈雲於靈壽。想茲仙界，生生塵劫之前；親比神方，世世希夷之外。欲昇妙覺，先登圓滿之台；冀去昏迷，速臨具足之鏡。法輪欲轉，銷五蘊於三天；惠燭方施，照六塵於十地。不生不滅，舉仙掌而承空；非晦非明，橫法眼而度世。轟轟往日，瞬息而逝水千年；隱隱當今，倏忽而經霜百歲。既勞傳火，終役流烏。馳白馬而西上，驅騄驥以南遊。曠成不二之心，豈敗往來之業。方便言而法敦寂滅，變化說而道尚虛無。至於昇超銀台，常歸解脫之中；蹈踐金門，不離苦空之下。無為之業，種植而生滅不同；有限之緣，修飾而果因各異。而乃東瞰滄波，濯塵勞於扶桑之岸；西矚雪嶺，蕩疾疹於日浴之津；南對堯峰，鬱鬱而紫氣千秋；北峙龍山，隱隱而青霞萬道。漏寶塔而終謝莊嚴，暫塗丹而即隳微妙；將九轉而匪益紅顏，修未來而常滋正果。憧憧錯轂，往往稻麻，空懷可作之心，慚無絕哉之念。
粵有功德主僧守一，范陽之貴胄也。遠紹勝果，深悟法音。就五障而化導郡人，戒三朋而開通庶善，修法海而津梁有涯，置俗流而洗心必備。梯航已往，舟楫未至，可以雕金紀德，將萬劫而無窮；刊玉彰能，並恒沙而莫竭。記可傳之不朽，永以陳之無忘。其詞曰：
巍巍勝果，廓落無邊。導以業障，開通有緣。修善善滿，建福福圓。既廣心利，必貴身田。並其秋菊，比及春蘭。為已往之帆梗，作未來之舟船。
得暨師私取行馬以爨，為主司所擒獲。又乙弗鸚鵡爵不更享禰以翰音。或告禮薄，並仰處分。
行馬申儀，事章恒典；翰音致享，理煥經書。為法藉於隄防，設禮光於昭穆。暨將入爨，有異鳳琴之鳴；乙制不更，遂舉鸚杯之禮。但關梁禁遏，本防內外之奸；黍稷粢盛，彌益室家之道。私取既無陳請，己犯嚴科；薄禮即欲告言，恐傷孟浪。主司擒獲，誠曰奉公；乙弗所違，理宜窮詰。且法不違貴，必行之命攸申；禮不下庶，輕重之端宜審。竊尋名姓，莫辨高卑，請更參詳，然後科結。庶使西曹議獄，罷雙璧之堅疑；北寺平刑，絕百金之奸利。
仰察天文，俯觀地理，參律呂而權度，審衡平而潛擬。則閏餘之數乖曆，攝提之運無紀，空跡馬遷之能，竟絕邵平之美。時運紛其鼎革，禮術於焉中圮，樵夫恥王道之不談，天子湣挈壺之闕史。乃分建斯官，疇谘此職，將啟閉合敘以繩平，俾夙夜在公而端直。於是金徒抱箭，銅史司刻，尊靈蚪吐納之規，揆抽繭高卑之力。信是模範，可為法則，體象陰陽，代為作式。故雞人合唱，洪殺無差；鶴蓋成陰，員流不息。夫其開闔之勢，準度毫釐之末，錙銖圭撮之儀。則離婁失其精思，班匠亡其所為，將運功於不測，當稱物以平施。乃若鑒持日夜，書備明晦，爰受授而是司，考事事而必載。雲物順其端序，寒暑成而不昧，雖未代於天工，亦無預於權概。能收視返聽，周流六虛；策勤補拙，寅亮三餘。校擊刁之有則，均聚木之不疏，察銅衡兮氣混混，純積水兮來徐徐。臨泉非誡危之懼，巢幕寧誠安之居。是使名勳合道，彰國器於周書。則知漏之為器，其大矣哉！聖人資之以端拱，日月順之以行藏，賢者不能減其分度，智者不能損其纖芒，存之則雙美，廢之則兩傷。是用齊天長兮地久，均國祚兮無疆。
翩翩者鴻，刷羽疏風，賓燕薊之北，旅江湖之中。何斯禽之寡識，亦陰陽之載通。若乃編名漢川，棲身禁籞，《易·象》嘉其漸陸，詩人美乎遵渚。晉文以賓客見規，齊桓以君臣相許，既隨軒於良吏，亦銜丹於仙女。其德性也，肅肅習習，繽繽紛紛；泛濫綠水，翱翔白雲；飛則有貫，集則為群。跡不以沙泥自混，貌不以元黃自分，敏清真之不雜，同樸略之無文。
於是寒月改躔，朱星移度，苔濃春水，草滋甘露；園木含榮，溪水解沍。乃連太陰於北漠，違少陽於南路。唼藻而至，豈鷹鸇之見猜；銜蘆以飛，何罻羅之足懼？至於長距蒙賞，利嘴見升，豹以尾而自貴，鶉（疑）以尾而自矜。巢睫之蟲，終幽微而莫睹；垂天之羽，竟寥廓而難徵。孰與夫鴻也，窮遠適，縱遐觀；淩天衢，拂青漢；橫逸翮，奮羽儀。空違沮澤，竟屬汙池，有四海之心而人莫識，有八方之氣而人莫知。年歲蹉跎兮行不返，毛羽翕習兮飛未遠。願借勢兮自強，庶高翔兮不晚。
《易》之為書也，八卦分體，萬象潛通。《漸》之為義也。進以得位，動而有融。故聖人假物筌理，爰讬喻於茲鴻。鴻之為物也，跡狎洲渚，去軼雲空，始於幹而漸陸，竟自卑而陟崇。飛則有序，和而不同，有類夫君子進德修業，積微成功，陟遐以自邇，謀始而利終者哉。原夫交頸頡頏，乘波澹淡，逍遙自得，罻羅莫掩。匪幹時以強進，每卑棲而自檢，雖欲致雲霄之高，故必階磐陸之漸。洎乎理翰海表，驤首煙路，既應日而春來，亦隨陽而類序，行藏不昧於節，遊止不愆於素。匪親鳧之群，豈思稻粱之顧，誠羽儀之可重，奚燕雀之能慕？豈比夫鸚鵡，衒其羽翮，徒矜才以取譽，然無罪而見獲。鄉國迢遙，箱籠窘迫，慕侶心斷，衝天望隔，不階漸以苟進，非忤物而致厄，豈同年而語哉！
洛水中橋破，絕往來渡。縣令楊忠以為時屬嚴寒，未可修造，遂私雇船舫於津所渡人。百姓社威等連狀舉忠將為幹濟。廉使以忠懦弱，不舉職事，以邀名欲。科不伏。
圭廛勝壤，鼎邑名都。八達開衢，傍連鶴嶠；九重危堞，近枕龜津。鐵鎖長橋，衣冠不絕；金錢廣埒，車馬相望。楊忠擢以茂材，宰斯京縣。屬虹梁落構，翠瀲驚波，滯商賈於平川，阻騑驂於上路。將以日躔南陸，氣葉冬郊，當此沍寒，難於修葺。役徒未集，且葉愛人；船舫有私，何乖蒿事？杜威蘊德，載述風猷；廉使繩違，遽投霜翰。究其所以，蓋取義於隨時；觀其所由，亦何煩於褒貶。
君子無屈，道無屈也，苟行君子之道，身至困而道不屈；苟失其道，困亦宜之。象害舜，桀伐湯，紂囚文王，管、蔡謗周公，桓魋傷孔子，臧倉毀孟軻。小人見之曰：「為善多屈也。」不善而伸，君子則發揮也。道在我不怍，或忙攘失道，昧邪以為正，乃觸途因以隨之，亦宜矣！申生自絕，仲由就醢，泄冶誅於陳，屈原沈於湘是也。為德行伸於德行，為言語伸於言語，為政事伸於政事，為文學伸於文學，自此以來，未有行之而道未伸者也。立於世未嚐不出於人也。不伸不高，乃似是而非，名之曰「妖」。和之不正，言德行之妖；辨之不正，言文學之妖。身為妖而不知，困將至而乃怨，是由大惑也。至於六藝百工，苟得其道，亦伸也。
嗚呼！人以貴尊極為道不屈，餘以道尊名遠為道神。文王伸於王道，周公伸於輔相，孔子、孟軻伸於儒學，都至（疑）賤道愚人謂之屈而不為也。聖賢苟利於人，隱其身亦不恥，而乃為也。稷播殖，禹治水，伊尹負鼎，太公屠釣是也。自舜至於邱、軻，道皆同也。當行道之心，非求富貴也。道苟行矣，曷謂之屈哉？君子無屈，昭昭矣！
宏慶作《君子無屈論》，有為文學伸於文學之說。或詰宏慶曰：「子非君子歟？何道屈也久矣？」是夫迷其問詰，然未數所以酬也。及審已行之行而解之，餘誠非君子也。讀《孝經》則思君子之行，讀《春秋》則思君子之誌，讀《易》則思君子之性命，讀《詩》則思君子之諷興，讀《書》則思君子之載言，讀《禮》則思君子之防亂，讀樂章則思君子之理心。至於非法道未嚐敢言行也。夫是鄉裏稱餘，朋友佳餘，於不道覽（疑）伸也矣！曷來謂為屈哉？如以行之未備，誌之未固，性命之未達，諷興之未深，載言之未當，防亂之未至，❥❥❥❥❥❥❥❥❥❥虛舉之濫彰，此乃朋友情也，非吾之咎。
《語》曰：「四十五十而無聞焉」，斯亦不足畏也矣！餘年去三十尚二年矣，則去四十、五十尚十年、二十年矣，足得開其心術，實其文譽也，餘又何畏哉？若以進取之道屈，則孔子至聖，終於下位；顏生至賢，竟歿於陋巷。顏孔以來，則曆觀書史。聖賢尚屈於進取，況聖已降乎？餘於進取之道，不敢言屈也已矣。況餘得其反未六七年，望其進三四年。到於七十尚有四十餘年。今天下一家，主聖臣忠，又不可比披靡之周，齷齪之燕。而餘生之時非為不遭也，求進為久也，前不遠也，豈終於寒餒、困苦於千萬人之下哉？
瞻言署曹，克崇廳事，既分官而揆務，冀虛室而清神。華茵載敷，綺屏儼立，頗有尊卑之禮，須知進退之儀。彼何人斯？輕其主守，跡既殊於審慎，事終致於愆尤。足待數知，有慚對馬；墨因誤點，更謝成蠅，坐彰怠慢之心，須示鞭笞之罪。且刑貴閱實，政蠹深文；汙雖有憑，物終未驗。儻非情故，式可矜容，請稽源流，庶符明慎。
揖讓而升，發彼以祈爾爵；正鵠苟失，必也反求諸身。甲主張三侯，是供五射。簋貳以薦，初陳強飲強食之辭；金奏既動，間以采蘩采蘋之節。屬九圍有截，五兵載櫜，宜習禮於澤宮，可觀德於相圃，下綱不及於地武，中掩以待於手弓。惟若寧侯，則抗而祝也；所以擇士，乃與之祭焉。稱非息宴，妄為柱史之糾；觀其守職，未失梓人之規。無咎可徵，甲免夫戾。
狀比也，比與。釋氏有藥草諭品，詩家則六義之一焉。義取睹物臨事，君子早辨，不當有似是而非。采詩之官，可得而補缺矣！無以小言黜，無以細言棄，相尚佳句，題於層閣。古者稱會必賦，其能闕乎？星郎主文，賓賦所以中雋也。
