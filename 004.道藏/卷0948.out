和尚賈氏，洛陽人也。曾祖憲，朝請大夫河南府陽翟縣令。祖❥朝散大夫衛尉寺主簿。父元禕，綿州昌明縣令。皆德音孔昭，庶績斯在，世濟厥美，不殞其英。慶溢鍾於上人，上人即昌明府君之第二女也。天生聰明，道貸神氣，夙聞真覺，早悟迷津，童年出家，克精象法。洎乎處道，降伏其心，入清淨智，破昏暗德，經行苦行，莫之與京。謂真如之其凝，豈波旬之見惑？住持戒律，曾不倦❥荒寧；潔己修身，每屢空而無積。享年卌有❥❥❥❥❥十一月十二日，大漸於真空寺也。無累日之疚疾，有一朝之溘然，晤言不昏，視寂滅之❥亂；其容不改，則慎行而彌肅。倏忽大夜，宛❥雲亡，緇徒飲恨者繼踵，門人芒然者如搗，偕痛疾之何依，空啼咷而永日。上人之昆弟❥或澄清❥❥或從政郡邑，服勤王事，鹹闕臨喪。粵以❥❥十一月廿五日，安厝於萬年縣禦宿鄉，禮也。


六卿分職，百揆時敘，開之以府寺，間之以胥徒，所以理天下之人，將以成天下之務。雖動珂振珮，嚐聞獻納之臣；而負版持囊，亦資趨走之吏。番官之輩，實惟卑冗，九流未齒，一命何階？心有規於鬥儲，意仍希於稍食。恭尋甲令，緬覿彝章，事列科條，誰敢逾越？
丁獲麑付已掌，已湣麑放之。丁毆已。又甲孟穿牆為水竇，流其惡於街衢。坊人論告。
帝德廣運，皇綱載紐，鳥獸鹹若，閭閻且千。麛卵無不時之求，比屋有可封之美。丁以庸妄，謬居東戶之朝；孟以謏聞，獲染南風之化。自合依仁遊藝，頌明王之盛德，鼓腹擊壤，歌太平之樂事。何得盤遊無度，肆情於麑鹿之間；穿穴匪恒，流穢於街衢之內。已則誌惟惻隱，處食野之長驅；坊則情深嫉惡，在公庭而載理，徵諸故事，已有讬付之高；考之今法，孟有幹違之釁。請科毆已之犯，仍坐穿牆之愆。庶不慚於丹筆，亦無愧於青史。
水能利物，輪乃曲成，升降滿農夫之用，低徊隨匠氏之程。始崩騰以電散，俄宛轉以風生。雖破浪於川湄，善行無跡；既斡流於波麵，終夜有聲。觀夫斫木而為，憑河而引，箭馳可得而滴瀝，輻湊必循乎規準。何先何後？互興而自契心期；不疾不徐，迭用而寧因手敏。信勞機於出沒，惟與日而推移。殊轆轤以致功，就其深矣；鄙桔槔之煩力，使自趨之。轉轂諒由乎順動，盈科每悅於柔隨。遠望蹄涔，詎有朱殷之色；挹茲鱗起，終無塗附之期。作霖或自於斯幹，流濕更彰乎就燥，回環潤乎嘉轂，洊至逾於行潦。鉤深致遠，沿洄而可使在山；積少之多，灌輸而各由其道。
爾其揚清激濁，吐故納新，輾桃花之活活，搖杏葉之鱗鱗。一勺每勞於濡軌，三材必賴於工人。浴海上之朝光，升如日禦；泛江中之夜影，重似月輪。常虛受以載沈，表能圓於獨運，低徊而涯岸非阻，委曲而農桑介訓。惠可周於地利，空霑負郭之田；材足任於天津，多寄臨川之郡。池陂無漉，畎澮既瀦，用能務實，勢欲淩虛，磬折而下隨毖彼，持盈而上善依於。當浸稻之時，寧非沃壤；映生蒲之處，相類安車。異矣哉！俯此溝塍，潤於原隰，成形必仰乎膏雨，屈已且安於卑濕。苟量遠大之功，庶無慚於甕汲。
天空原清，劍氣方呈，始象奪朱之色，未知埋獄之情。氛昏乍歇，淮海初平。貫鬥牛於九霄，正當吳分；藏轆轤於午夜，遠在豐城。曆彼歲時，間於躔次，雄芒毀表乎潛感，靈物且悲乎遐棄。增華台室，方期獨見之明；流彩天階，乍惑眾人之意。思上徹而既久，欲旁求而未遂。謂繞樞之電，鬱鬱彌彰；想幹呂之雲，亭亭自異。殊祥可驗，直質不渝，委照自歸乎有晉，藏鋒若避於亡吳。對西揭之星，望何勞於尹喜；臨北走之塞，相寧藉於風胡。
觀其出以標奇，凝而成象，既蜿蜒而久鬱，亦曈而再朗。陋日中之青暈，每駐寥空；掩天際之非煙，潛通惚恍。光而不耀，昏以為期，漠漠而淪精詎滅，昭昭而默識猶而。（疑）東方未明，始訝乎氣之聚也；地不愛寶，益見乎天將假之。仰觀列位之中，俯葉偃兵之後，利刃猶鬱，清時幸偶。宣精溢目，乍殷銀漢之流；侔色衛身，未配金章之綬。其象也甚殊，其明也則逾，憤陸沈於江表，結一彩於天衢。淩夾月之霞，徘徊碧落；透靄空之露，隱映白榆。永夕猶存，其光未匿，齊效珍之金景，鄙如虹之玉色。不因槎客之犯，如遇雷公之識。儻觀此以見求，冀龍泉兮可得。
厭浥敗草，霏微夜螢，若受天之明命，能在地以成形，始爛然於朽壤，俄蠢爾於荒庭。形質甚微，異囊中之點點；本根既朽，想河畔之青青。彼若昧而未彰，此如茨而久積；始前衰而委化，終後顯而可覿。寂然不動，應大暑於茲時；默爾而成，颺溫風於永夕。徒觀夫從微至著，出死入生，幾變青袍之色，漸加丹鳥之名。匪我愆期，故分形於夜朗；自他有耀，因易貌而宵行。故得脫陳根，騰宿莽，質化幽藹，氣非腥腐。無聲無臭，同朽葦之成蛩；有顯有微，殊積穀之為蠱。小明必俟其時變，待闇稍觀其類聚，並桃蟲而映彼中林，齊藿蠋而光於舊圃。
始則退藏，終能發揚，詎蒙蘢於階砌，初熠燿於池塘，豈比膏腴之地，多依糞土之牆。每留滯於三時，不愆於候；既生成於六月，必見其光。徒有異於升沈，信莫分於彼我，得賦象而自出，故非時而不可。晶熒乍起，訝林際之無煙；的漸生，疑池中之有火。隕霜殺兮自晦，零雨被兮增萎，考書文之小大鹹若，載月令而遠近相隨。始經黃落之餘，三年不化；既及朱明之節，一日可為。農夫之務既停，氏之芟已久，飛光兮倏爾而至，向晦兮於何不有？斯所以成武子之能勤，冀聚之於書牖。
采彼艾兮，及此佳辰，標至靈以衛物，因善救以成人。當戶而居，惡莠言兮結舌；負牆而立，甘菜色以安身。異發能以求舊，方止惡以知新。原夫生亦有涯，寂然沒齒。盈腰雖賤於楚客，奮臂若威乎厲鬼！苟三年之疾，雖雲來者可追；而五日為期，豈複怨乎不以。蓬頭亦取其容直，蒿目似存乎深視。行止於百姓之病，雖雲具體而微；育材於萬物之靈，必見盡瘁以俟。直躬不墜，邪氣可禳，每表先生之候，善為君子之防。類宗則之初來，一朝而獲；順夏正之聚蓄，久要不忘。終躡虛而掛戶，爰摭實以升堂。想在野之時，豈謂生無根柢；及得門之後，如其自有肝腸。列名號於冰台，載典常於玉燭，免繩持而遏惡，因草創而成俗，以枝葉為膚革之胞，藉麻絲為筋骨之屬。待時而用，益彰惟爾之能；不怒而威，詎可比詐予於毒。
起自蒿萊之下，處乎軒屏之前，奉百藥而首出，展四肢而脈連。異萱草之忘憂，孰雲言樹；等匏瓜之不食，焉肯徒懸？藹爾端容，森然屏氣，逾芻狗而善禦，並木奴而為貴。雖雷奔電激，寧聞乎危者使傾；而暑往寒來，亦見乎後生可畏。故得攬蘭莫比，懸葦未奇，委質而桐君是錄，焚軀而介子相隨。宜爾室家，略備詩人之采；不祈土地，雅同儒者之為。及夫氣散於中，貌萎於外，幹時匪謂其徼福，焦思亦齊乎遠害。斯人也而有斯疾，見靈溝之靈艾。
風之起兮，不觸而行；條之應兮，有動無聲。察微祥於生植，表靜理於承平，輕搖而曉露初滴，暗嫋而春鳩轉鳴，入楊園而若舞，拂花徑而如迎。寂兮寞兮，自南自北，其去莫止，其來可測。方縈仙樹，萬年之影稍垂；爰報聖時，五日之期不忒。長養資於皇化，沈潛契乎元德。似有心於松柏之內，上下依依；類無言於桃李之間，往來默默。嫩葉隨轉，柔荑共舒，颺絲光於空際，惹絮影於春餘。聽莫得聞，訝繁柯之蔑爾；視之不見，驚疊萼之攢如。倏自邇而通遐，俄起彼而集此。順八方之候，若有若無；調四序之宜，時止則止。
由是輕才偃草，細不揚波，異秋吟之摧木，同春扇而微和。均習習之容，寧比夫空穴而至；絕蕭蕭之響，誰謂其高台則多。散漫千林，翱翔九野，修通匪亂於疾徐，溥暢必齊其高下。含其元也，亦類於人焉；靜以化之，乃符於王者。片塵靡驚於厚地，群籟皆息於晴天，對翩翩之歇鳥，任嘒嘒之鳴蟬。感之深殊桂鳴於秦樹，害乎物鄙禾偃於周田。我國家化將時茂，德與風傳，佇見傾梧之後，棲儀鳳於君前。
眾潤將行，一陽初勝，剛柔合德，遠近潛應。動能依節，自契周書之言；流未入淇，豈若衛詩之興？時也冰填井甃，日冷池塘，蹔無聲於短景，終有騖於靈長。於是微消涸沍，稍變潛藏，既聞乎下能順上，豈關乎陰不承陽。深且異於潢汙，孰雲鹹竭？用堪和於酒醴，誰見必香？居壅鬱而將聽，聲潺湲而尚未，雖幽深之可測，終遠大之為貴。未知所適，願添滄海之流；必得其宜，無俟黃鍾之氣。
瀲灩如彼，清泠注茲，其道也誠於遠矣，其深也可以述而。望朱夏而龍文生，定四時而不惑；當元冬而麋角解，後五日以為期。暗漾懷珠之媚，潛抽漱玉之姿。鄙借勢而為瀾，每遇秋風之冽冽；待流聲而解凍，必由春日之遲遲。全其性以守柔，相其時而勿越，思玉溜之才吐，若岷江之初發。出陽崖之下，潛潤澗毛；湧陰溪之中，輕搖石發。決諸可見其澹淡，冽彼詎同夫汨沒？異雷驚之蟄，猶若陸沈；當治（疑）理之時，不虞乾沒。當今化源畢啟，時令皆同，睹陽光之下達，昭帝澤之潛通。浮帶地之功，暫留坎[QVDC]；運知天之德，終異童蒙。倘或導於外，發其中，冀有裨於江漢，得流善於無窮。
蠢彼微蟲，勇而不懼，當往來之轍跡，阻東西之馳騖，聞監監而虎蹲，佇轔轔而狼顧。見危致命，方確爾而靡遷；唯敵是求，乃毅然而增怒。且肖形卓犖，植性強梁，豈奔衝之足畏，非會達而不當。逸性喬桀，雄姿激昂，拋輕軀致之死地，壯前趾若有巨防。觀臥轍之時，似當黃霸；想埋輪之處，何憚張綱？其或輸粟千箱，迓姬百兩，方擊轂之自遠，己張拳而相向。死且如歸，路何能讓？苟不折節，於焉用壯！旱其目曾不見機，揮以肱豈為知量？其理何如？其生忽諸，禍甚觸株之兔，危同戲鼎之魚。行無逗撓，立必籧篨。在聖人之經，誠宜避地；非長者之轍，詎肯回車？且麟傷豈仁，龍醢非智，思控摶而莫及，諭壓溺而何啻？不若履薄兢兢，臨深惴惴，任肖翹之可適，曷彊禦之不避？微茫膚血，豈足殷其左輪；展轉路塵，寧止斷其右臂！居當假息，動必阽危，舍鳴蟬而莫捕，蔑黃雀而不知。儻所據非據，亦何斯違斯。謂豺狼之不若，念虺蜴而何為？且含氣之類，求生之厚，豈必賢哉？曷雲能不？獨不降誌，自貽伊咎，誠藺轢之所加，諒齏粉而何有。奚必矜夫趯，冒彼彭彭，願陳力之方盛，意當途之足驚。曲循天理，深居物情，徒糾紛而莫紀，固密勿而難明。儻不載馳載驅，廣人之用；當念無輗無軏，遂爾之生。
春秋之時，晉主夏盟，威服天下。及大夫專政，賄賂公行，內外離析。是故示威平邱而齊叛，辭請召陵而蔡叛，盟於沙鹹而鄭叛，次於五氏而衛叛。蒞於鄭會於夾穀，歃血於黃而魯叛。諸侯既叛於外，大夫複叛於內，故奔於晉陽而趙鞅叛，入於朝歌而荀寅與士吉射叛。以晉國之大，天下莫強焉！而卒之敗壞而不能守者。臧哀伯曰：「國家之敗，由官邪也。官之失德，寵賂章也。晉卿始禍，緣衛貢也。樂祁見執，獻楊楯也。蔡侯從吳，荀寅貨也。昭公弗納，範鞅賂也。而晉室不複能主盟矣！」夫為國以義不以利，而處晉朝者，賄賂公行如此，晉安得而不敗乎？
典午之時，政以賄成，亦由是也。杜預在外鎮，數餉遺洛中貴要。或問其故。曰：「吾但恐為害，不求益也。」夫杜預最為忠賢，且複當武帝時，朝廷清明，紀綱未甚紊亂；而預所以為保身之計者，尚隻在於饋遺權貴。則是賄賂之風，固已濫觴於此時矣！延及後世，茲風益熾。荀郗都督青兗，見朝政日亂，懼禍及己，多所交結。每得珍物，即遺都下親貴。兗去洛五百里，恐不鮮矣，募得千里牛，旦發暮還。觀荀郗之所以為身謀者，亦無以異於杜預也。夫厚苞苴以賂權門，在二子固不得為有守；然所以使人如此，則當時在朝廷者，亦不得為無罪也。
是故讀王沈之《釋時論》有曰：「融融皆趨熱之士，其在爐冶之門者，推挾炭之子。苟非斯人，不如其已。」讀魯褒之《錢神論》，有曰：「京邑衣冠，疲勞講肄，厭聞清談，對之假寐。見我家兄，莫不驚視！何必讀書？然後富貴。」觀二人憤時之所作者如此，則知當朝士大夫貪墨成風，幾於不可救藥也。晉室安得不淩遲？毀譽亂於善惡之實，情慝奔於貨欲之途。幹寶謂晉之敗壞也如此，其知言乎！
言如流兮，惟舌是出，咎將至兮，徒駟之疾。既力竭而罔逮，則厲階而非一。孰雲不進，諒金鑠以難追；尚謂莫捫，苟星奔而愈失。由是知所大者，吾將誡之，雖欲加於鞭策，誠有謬於毫釐。不且息焉，想喋喋而自遠；非敢後也，因駸駸而罔追。爾其逝矣將興，班如忽越，彼懸蹄之莫馳，伊利口之斯發，猶在耳而旋失須臾，若過隙而終煩滅沒。詹詹如掉，俄出有而入無；薄薄陟遐，想勞筋而苦節。豈獨囂然未殄，倏爾既徂，徵其如駕之捷，防其不密之樞。如沸如騰，訝已成於枝葉；靡瞻靡顧，信空騁於道途。原夫貴以寡尤，取之不辱，慮一出而匪賤，故再驅而是勖。苟如簧之靡定，是見瘁躬；若捕影之無由，寧勞蹀足？
是知聽之則咎，鼓之或非，靡不忘於可複，固必在於知機。雖齊景之則多，爰思滅跡；儻張儀之尚在，詎可塞違？至哉立彼教言，先乎根本，宏影響之靡誡，懼眾多之招損。崩騰未渫，侔逐日而自勤；反覆雖柔，見如電之將遠。是知孔甘者辱，若訥者榮，期自虞於速禍，故必遣於遄征。君子所以存勸誡，立度程，雖奔走而致遠，吾知夫莫疾於聲。
伊山為蜀，是曰蠻俗。惟天俾秦，厥生神人，拔長蛇而贔屭，辟廣岫之嶙峋。在昔褒斜未通，羌僰異域。彼為夷國，物產難究，封疆罕測。秦將欲廣其南，冠其北，張儀於是度其勢，量其力，假牛之計斯設，饋女之功是克。蜀王乃命力士，辟高山，貪功饕餮，忘情險艱，捫峰巒於日側，抉虺蜮於雲間。將以砥嶄崒，等躋攀，振衣而力抗千嶂，攘臂而威陵八蠻。俄而白日蕩搖，元天忽霍，鬼哭神怨，風號霧廓，怒發森植，雄心震躍，灑珠汗以雹散，瞪星眸而電落。將欲斷煙靄，排嵒，訝巨靈之所拓；蹂重林，回絕壑，疑夏後之所鑿。籲可畏哉！砰轟若雷，虎視五嶽，鯨吞九垓。徒見其豁若穀，嵽若堆，橫隱嶙，直崔嵬。大應心踣，高隨手摧。江標峻棧之形，呀然地裂；闕鬥高峰之色，騞若天開。
已而後患方啟，前心莫遂，喧闐兮乍進秦卒，邐迤而全收蜀地，道路無阻，關梁有備。旋聞五丁死而蠻黨移，一徑通而秦人至，雖共工之勇，將觸也非雄，項籍之力，將拔也寧同。曾未若擘秀嶺，駭蒼穹，今古攸賴，華夷是通，羽毛讋死以填穀，草樹驚摧而墮空。遂使鞭石之帝，移山之公，壯誌難奪，莫不慕其英風。
皇威克宣，強敵無全，始建牙而耀武，終不殺而摧堅。授師律以徂征，鑿門而出；指戎夷而向化，掉鞅而旋。靜難以仁，勝殘以德。綏懷未及，方資吊伐之謀；氛祲潛消，詎假貔貅之力？命將必先於制勝，數謀寧勞於逐北，三令著而狼野自清，七德彰而梟心已息。是知訓戎有律，料敵無遺，乘地形而動眾，順天討以行師，播武烈為先登之旅，尊英風為遏亂之資。利百勝者，不其殆矣；尚九變者，於斯遠而。於是指途而邊鄙革心，按甲而凶渠授首，向威懷而將順，將血刃而何有？行當盡敵，制在於成規；武以止戈，匪勞於善誘。念安人之可待，懷鬥誌而終不。
當其蘊龍韜以啟路，馳豹騎以清塵，鄙身膏於草野，笑血染於車輪。所以示專命，柔遠人。揚分閫之威，無逾六月；來有苗之類，不俟七旬。一舉幹戈，載櫜弓矢，惟義是徇，惟仁是以，有以見解紛之謀，有以見知難之旨。
且夫治兵在於克敵，定亂在於圖安，苟率人以知化，寧黷武以自殘？所以不矜其庸功，不事乎權變，文教被於含育，武德彰於縣。由是而言，善用師者，不在乎善戰。
昔漢武帝，喪李夫人，歎妍婉兮不返，悲繐帳兮空陳。於是詔秘籙之方士，致平生之幻身。來其跡於虛無，初驚有象；察其儀之婉麗，已訝如真。時也齋心月殿，屬目蘭室，仿佛煙光，飄遙蕙質。修蛾再睹，不俟返魂之香；逝水潛回，詎假長生之術。原夫恍惚之際，從容視諸，想車塵於霧眇，疑珮響於風餘，峨峨兮稍辨雲鬢，冉冉兮漸識綃裾。洛水之靈非匹，巫山之夢不如。所謂神仙之事，變化之異，過隙之光已無，傾國之容再媚，悲睿旨於凝聽，悼皇情於愕睇。恍兮有望，知感召之多方；倏爾員來，訝生死之殊致。
當其椒風向夕，蕙露盈庭，謂已從於雲雨，終不間於幽冥。寂寞瑤階，永謝虛無之跡；淒涼月幌，猶分似是之形。若往還留，心迷目眩。誠君恩之再造，異術足徵，豈風燭之重然，真形可見。固可以辨其妄，輟其求，去清懷之惑誌，釋元思之殷憂。擾擾紛紛，意真靈之如在；薰歇燼滅，竟芳塵之不留。其來也形之如寄，春往也生之若浮。於是望斷驚鴻，悲深解珮，向窈窕而乍失，顧容華而不昧。由是而言，可以知生之不再。
控引河源，鑿山為門，辟兩崖而龍蟠虎踞，飛一帶而電激雷奔。所以拯流離於品物，佐含育於乾坤，邈矣而高蹤斯在，巍然而詭狀斯存。昔夏王披簡援圖，盡力溝洫，萬方附會以恭命，百工子來而奉職，畚鍤具而勢蹙風雲，岩岫分而狀成閫閾。波濤有路，無非汲引之功；鱗介攸居，鹹被生成之德。異夫屹爾崖巘，張為閈閎，懸流赴勢以中注，巨石乘危而下傾。拉叢林而山靈葉讚，回大壑而水怪奔驚，故凝滯者得以流其惡，昏墊者得以厚其生。當其相地所宜。兆人攸利。山崢嶸而洞啟，水噴薄而俄至。湯湯浩浩，俱成畎澮之流；原隰陂池，皆為生植之地。道邁前古，芳流後塵，豈不以開濟之功莫大，通流之用如神？龍躍新渚，魚迷舊津。四載之勞，終成於舜日；九年之患，空愧於堯人。始也設以規模，不資鈐閉，雲橫結駟之狀，浪走高車之勢。廣濫觴之運，水無不通；裨造化之遺，人無不濟。茂績崇崇，與流無窮，豁岧嶢而分遠碧，來浩渺而寫晴虹，不愧錫圭之命，寧慚拓土之功。是以羲軒等美，唐虞齊盛，故當輝爍於帝圖，不然何以應千年之聖？
漢武帝以惑亂生聽，衛太子以危疑出奔，始誤讒諛之巧，長違覆育之恩。高台有揭，悔過無門。峨峨九層，已斷興哀之目；眇眇千里，不歸幽憤之魂。嗟乎！望以窮高，思以及遠。為父之慈靡及，恨而莫追；為子之道既乖，慚而勿反。當其版築初設，土工聿修，旁窺日轉，下視雲浮。所以取其遠無不鑒，近無不周，導宸衷於曠望，表元思之殷憂。豈比夫柏梁為耳目之玩，通天窮汗漫之遊，流眄無涯，增懷永久，意來思之可待，念追悔而終不。事殊子伋，空引決以自傷；跡異申生，諒為孝而何有？悲夫！見危致命，有去無歸，誠一朝之忿斯極，豈三年之恩可違？
於是跨層高之杳杳，屬遠思之依依。俯洊雷之音，常思出震；仰列星之象，猶戀重輝。豈知登台有悼往之心，陟岵無懷歸之歎。曉光東上，含萬恨而意深；暮色西沈，向四隅而望斷。徒勞乎積財厚地，累土長空，想迢遙於元圃，悲寂寞於青宮。鑒失聰明，將後悔而何及？台高雲漢，自貽咎於無窮。原夫義絕君親，禍由臣仆，致兩傷於疑忌，在一言之所黷。是台也，可以申鑒於後王，豈徒處高明而縱目！
翹翹嘉卉，獨成國香，在深林以挺秀，向無人而見芳。幽之可居，達萌芽於陰壑；時不可失，吐芬香於春陽。所以縈翹十步，名傳九畹。自下並高，結根聳幹，布葉逾密，重陰未晚。開緗蕊而乍合，擢丹穎而何遠。好遵正直，生匪臨於科徑；不向嶮巇，質寧被於長阪。獨茂幽壑，厭若錯薪。幾沾雨露，猶苦風塵。采掇兮有日，芳菲兮度春，得臨刈楚之地，曷異修詞之人？燕妃夢中，榮何名而不遂；蜀琴曲裏，奏何聲而不新？況眾英聚集，傳香氣而相襲；佳色蔥蘢，帶煙翠而攢叢。固已歎夫貞潔，期見賞於始終。
幽處斯久，照臨忽通，喜會無私之日，深係有力之風。幽莫過於芳蘭，誠匪同諸草莽，充佩而靈均不棄，入握而仙都必取。詎比夫山上蘼蕪，泥中蘅杜，將虛名以共播，竟無善而足數。焉知夫光善才於左思，能成賦於師古而已哉！知我者謂我如碩儒，不知我者謂我如生芻。此幽人之未已，亦何代而云無？幸逢昭代，得遇良哲，雖偕薰蕕，固有分別。勿以卉賤，不顧幽芬；勿以地寒，不軫孤絕。倘折英而入用，庶有光於優劣者也。
石虛中，字居默，南越高要人也。性好山水，隱遁不仕。因采訪使遇之於端溪，謂曰：「子有樸質沈厚之德，兼有奇相。體貌紫光，噓嗬潤澈，頗負材器，但未遇哲匠琢磨耳。《禮》不云乎：‘玉不琢，不成器；人不學，不知道’子其謂矣！今明天子禦四海，六合之內，無不用之材，無不成之器。我今奉命巡察天下風俗，采訪海內遺逸，安敢輒忘厥職，見賢不薦者歟？子無戀溪泉，自取沈棄耳。」虛中曰：「仆生此南土，遠在峽隅。自不知材堪器用，既辱采顧，敢不唯命是從！」
采訪使遂命博士金漸之規矩磨礲，不日不月，果然業就。虛中器度方圖，皆有邊岸，性樸謹默，中心坦然，若汪汪萬頃之量也。采訪使以聞於有司，考試之，與燕人易元光研覈合道，遂為雲水之交。有司薦於上，上授之文史，登台省，處右職。上利其器用，嘉其謹默，詔命常侍禦案之右，以備濡染。因累勳績，封為即墨侯。虛中自曆位，常與宣城毛元銳、燕人易元光、華陰楮知白常侍左右，皆同出處。時人號為「相須之友」。
史臣曰：「衛有大夫石碏，其先顓帝之苗裔也。出靖伯之後曰甫，甫生石仲，仲之後曰碏。春秋時仕衛，世為大夫焉。即墨侯石氏與衛大夫即不同也。蓋出五行之精，八音之靈，嶽結而生。稟質而名，懷寶為玉，吐氣為雲，發硎利刃，與天地常存者也。」
毛元銳，字文鋒，宣城人。❥於東墅而生昴宿，一名「旄頭」，遂姓毛氏，世居兔❥少昊時，因少暴農之稼，為鷞鳩氏所擒，誅之以為乾豆。其族有竄於江南者，居於宣城溧陽山中，宗族豪盛。元銳之世二代祖聿，因秦始皇時遣大將軍蒙恬南征吳楚，疑其有三窟之計，恃狡而不從，使前鋒圍而盡執其族，擇其首領酋健者，縻縛之獻於麾下。大將軍問聿之能。曰：「善編錄簡冊。自有文字已來，注記略無遺漏。」大將軍奇之，用命為掾，掌管記。及凱旋，聞於上，為築城而居其族，遂以文翰著名。其子士載，漢時佐太史公修史，有勁直之稱。天子因覽前代史，嘉其述美惡不隱，文簡而事備，拜左右史，以積勞累功封管城侯，子孫世修厥職。能業其官，累代襲爵不絕，皆與名賢碩德如張伯英、衛伯玉、索幼安、鍾元常、韋仲將、王逸少、王子猷並為執友。曆宋齊已來，朝廷益以為重。銳之曾大父如椽，與王珣為神契之交；大父如聿，與江文通、紀少瑜有彩毫鏤管之惠，皆文章之會友也。
銳為人穎悟俊利，其方也如鑿，其圓也如規，其得用也稱旨。則默默而作，隨心應手，有如風雨之聲者，有如鸞鶴回翔之勢，龍蛇奔走之狀者。能為文多記，不倦濡染。光祖德也，起家校書郎，直館，遷中書令，襲爵管城侯。聖朝庶政修❥易元光同被詔常侍禦案，❥須之友。天子以六合晏然，誌在墳典，因詔元銳專職修撰。銳久蒙委用，心力以殫，至於疲憊，書劄粗疏，懼不稱旨，遂懇上疏告老。上覽之嘉歎曰：「所謂達士知止足矣！」優詔可之曰：「壯則驅馳，老則休息，載書方冊，有德可觀。卿仰止前哲，宜加厚禮，可工部尚書致仕就國，光優賢之道也。」仍以其嗣職焉。
史臣曰：管城毛氏之先，蓋昴宿之精。取筆頭之名以為氏，以與姬姓毛伯鄭之後毛氏不同族也。其子孫則盛於毛伯之後，其器用則遍及日月所燭之地也。天子至於士庶，無不重之者也。朝廷及天下公府曹署，隨其大小，皆處右職。功德顯著，宗族蕃昌雲。
各備爾曹，以供共職，罄輸冰操，同洽風規。公府崢嶸具寮瞻矚，事光文物，掌設防非，猶眾派之源流，若提綱而集目。尚恐禽棲入噪，絡青瑣於傍喧；蛛網交絲，架朱窗而上掩。豈意故為翻瀉，用慢章程，德不繕心，罪亦旋踵。違周氏之戒器，水覆繩愆；覽劉氏之朝衣，羹傾宥過。法開有誤，理亦從宜。
