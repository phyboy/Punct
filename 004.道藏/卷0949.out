窅窅冥冥，至道之精，視之無見，聽之無聲。伊散木其何識，迺衝用而保生。夫其措跡隱深，寓形偏寂，青右聳，紅溪左辟。漱滴瀝之飛泉，枕嵌岩之古石，將含休以處順，不祈祿而自適。故其幹也，閜砢盤魄，蟲穿鳥剝，其節大兮不可以為桷。擁腫輪囷，抱蠹生津，其軸解兮不可以為輪。空心兮若喪，拳枝兮不申，理不中於規矩，才豈任乎斧斤？似支離之有疾，固哀駘之入真。日者秦構鳳凰，漢營鳷鵲，崇臨海之殿，豐冠山之閣。窮宇內之瑰寶，盡域中之蘅薄，雖片善之必收，故散木之不作。用能以損之益，居貞而晦，不恃而成，不有而大。白雲至止，雜蘿薜以成帷；清風來兮，協笙竽而吹籟。異鵲宵集，祥鴛曉會，隱士掛瓢，仙人倚蓋，不逆於物，夫何於害？及夫郊暄淑氣，景媚風煙，夭桃變兮穠李發，乍揚芳以競妍。既乎寒露朝變，凝霜夜結，櫨梨剝兮橘柚摧，澹無情兮何折。動息無撓，榮枯任節，道將契於攖寧，德以庶於朗澈。與夫五柞三槐，仁賓君子，東吳豫章，西蜀蕭杞，文杏聳於千尋，木蘭香於十裏，皆蚪蟠鱗接，重葩疊葉，杳藹芊綿，拂日摩天，根柢深固，表裏岩泉。並恃才而喪質，鹹為名而夭年。是知明不若昧，語不如默，為善者離其道，立行者陰於德，社櫟入夢而幾亡，野桑因言而自刻。豈若聖智雙遣，形神兩忘，委不才以居寂，任無用以為祥，鬱鬱於絕冥之界，落落於無何之鄉，與天地而長久，吸日月之明光。蒙子休聞而歎曰：「吾且逍遙其旁。」
惟天地之覆載，屬日月之貞明，幸雲雨之廣潤，及草木之滋榮。代何材而不用？材何代而不生？若乃地勢卑而路修回，有孤山曲澗之幽鬆，挺百尺而敷其狀，聳千仞而擢其容。柯幹夭矯，花葉芊茸，枝橫棲鶴，蓋偃盤龍。蹙皮膚而文疊危，宏磊砢而穀深重，代人之所未見，匠者之所未逢，抱雅操兮積年載，持概節兮佇時雍。梢森乎岩之畔，扶疏兮山之足，稟二儀而自清，居四時而常綠。其孤高也，則排煙而蕩霧；其貞堅也，則超代而越俗；偏睹日而疏陰，邃自然而孤直，起喻有叔夜之材，入夢表丁君之職，澗底幸左思之詠，歲寒蒙孔子之識。偉哉盛矣！屬時代兮多杞梓，其用無隔，窺幽澗兮茂松柏，梓待構而見須，鬆堪棟兮希擇。其文理也奇絕，可以雕楹架棁，其雅操也昂藏，可以振雪淩霜。向日貞心擢，臨風古氣揚，深穀如蒙顧，此地有材良。王爾經過而歎曰：「帝德鹹亨，此鬆挺生。」公輸俯仰而顧曰：「王道利貞，大廈用成。」希皇鑒之留盼，感鬱鬱之餘情者也。
河陽欲造石梁，以費廣請造舟，計風烏海燕亦用鬻巨萬。州使相爭不定。
河陽地即帝畿，境惟天邑。石季倫之別業，吹樓雲斷；潘河陽之古縣，春樹花開。波石沿洄，遝昆侖之水；車馬闐咽，俟黿鼉之構。虹梁鵲柱，既暫勞而永逸；風烏海燕，但有損而無成。爰叩兩端，且多職競。將申一部，希效管窺。宜興鞭石之功，無取接舟之議。
丙傾染甕惡街衢。縣令笞丙，云：「便灑軌塵，於事無廢。」
閭閈撲地，咽綺城之歌鼓；軒車沸曉，度紫陌之煙埃。攸更湫隘，或資灑埽。丙也業在門居，向惟街道，傾茲染甕。殊漢陰之息機，灑以香街；異汾水之流惡，黃圖作宰。當旌臥疾之奇，元覽滌除；令察軌塵之穢，將加棰令。允符鞭作，灑濘之愆，已聞揭厲，無良之刺。難漏刑名，令既有科，自成美錦之制；丙期無訟，難雪素絲之泣。
甲與乙同舟，既而甲懼水自投，因溺死。其家訟乙故殺，縣斷以疑。
鴻爐賦象，人壽幾何？生榮死哀，物類同致。晝夜不舍，宣尼興其歎息；吉凶共同，賈誼發其詞賦。眷言甲乙，俱涉大川，懸流波而得朋，理征棹而雲邁。乙則同舟而濟，宛若神仙；甲乃懼水而投，遽嗟沉溺。波心乍沒，還疑觀影之人；泉路不歸，便是懷沙之客。然則渡河奏曲，曾不爾思；逝水沉魂，自招其咎。家人有訟，虛陳故殺之端；乙既無讎，難寘惟輕之典。薄訴不伏，理合哀矜；縣斷以疑，殊乖部察。以愚管見，釋放為宜。
甲祭，司人沃盥執燭而獻。人數未便陳玉徹奠。監祀糾其失儀。甲云：「來歲美惡豈玉能知？」
祭祀之儀，精誠為大；陳列之品，持玉攸先。苟違禮經，神將焉饗？故博碩肥腯，無禮不足為豐；潢汙行潦，有禮不嫌於薄。雖既灌之後，吾不欲觀；而陳玉之前，故為徹奠。有年雖不由玉，無禮誰愛其羊？覽甲訴之詞，覺其小失；詳監祀所糾，頗為合宜。
彼龍門之津，流水激射，斷山嶙峋。厥功彰於夏禹，斯險際乎蒼旻，河源炳靈以峻極，水族候時而薦臻。副天用也，佇龍行兮驤首：參神選也，同鯤化兮脫鱗。徒觀其向天倪，辭水府，望霄漢之九，越泥沙之五，來如及門，出若由戶，雖懸波而千仞，終作氣而一鼓。
我鬛既張，彼川何長？仰雲路而抑揚，終不息而自強。我功既獎，彼河徒廣，揖天衢而直上，誠擇利而攸往。變化伊何，升沈亦多，瀠洄曲渚，泛灩長波，背蛟室而大集，指龍門而遠過。至於激厲果決，乘陵險絕。雖迅湍奔雷，駭浪噴雪，終瞬息而上，膺騰而撇，揮其尾而不勞，騁其力而不竭。於是俄變魚服，倏為龍姿，誌氣自負，威靈自持。豈同塗於點額，寧較力於掀鬐哉？於戲！道有行藏，運有通塞，天資性靈，神輔正直。始有水而呀鰓，忽升天而振翼，然後隨方受變，千里一色，風雲際會，未始有極。慕李膺之往哲，孰不願遊；追老氏之元蹤，而❥不測。儻真宰之可仰，終進德於君門之側。
問：五曹演妙，六轡騰英，吹齏延奇，貫葉騁術。眷茲兼藝，理國曰資，取要適時，何者為急？然則旁觀往籍，逖聽前規，六藝之道同歸，十哲之流必習。何則？書數之事，獨列於學官；而射禦之利，不分於師氏。今欲鳴鸞逐水，落雁穿楊，並列膠庠，可乎不可？至若魏台漢帳，誰擅其能？三正一侯，孰當其禮？軒轅訪道，驂其乘者何人？夏禹奠山，究其理者奚是？近從曹、馬，遠逮羲、軒，所創之功，並宜別白。
對：觀天察地，必籍於四時；奠主安人，莫先於六藝。若乃九宮秘法，六範奇功，懸針垂露之能，落雁啼猿之妙。永言四術，鹹濟於時，譬以五行，理難廢一。至於出入軍國之謀，道達陰陽之氣，取要適時，射禦為急者。先王建國，正位辨方，順文武以分官，仰星辰而布教。使仆者知其五禦，射者掌其六耦，各班師氏，鹹有司存。此則垂範將來，為國要道。何必附輿執轡，同歸雁序之庭；七劄五豝，並列鴻都之學。事資仍舊，無或改焉。爾其仲將之署魏台，梁鵠之題漢帳，聲傳千載，能擅兩朝。三正實諸侯之儀，一侯乃大夫之禮。軒轅訪道，昌驂其乘；夏後奠山，豎亥窮其理。紛綸前史，逖聽可尋。竊以遠覽羲、軒，近觀曹、馬，心計不過於隸首，善禦孰若於王良？史籀飛毫，鍾繇騁翰，後羿持箭，李廣張弦。所創之人，所工之事，略陳一二，固難悉備。謹對。
命者則何？諸侯錫服，封之所謂；天子胙土，列爵馭貴。班瑞等官，紀律有藏，紕繆無籍。彼食舊德，實光象賢。引之表儀，用服臧禮；分之彩物，有文庇身。無剡圭之削土，是獻劍以當室。淹恤草莽，乃徵褰之與襦；恭承七鬯，宜錫裘以用錦。期委曲以趨禮，何譎詐而見尤。無聽偏辭，使葉中典。
九儀辨等，八柄正名，設貴賤之地，立財用之宅。如或居處無節，制度不經，動而失中，難以為正。彼丁為室，將{宀瓦}是居，有覺其楹，於粲而埽。上棟下宇，燥濕不交；輪焉奐焉，鳥鼠攸去。既成奧阼，如位崇而德尊；不事廉隅，知物誘而心汰。無法自守，用奢宣驕。安且燠兮，其功可取；斫而礱也，於禮則那。且加命則大夫之命，此室則國君之室。何取彼義，自用於身？請麗本刑，無撓常度。
皇帝恩霑庶類，道格元功。化覃於萬國之間，苛慝不作；烏巢於圜扉之內，囹圄知空。載飛載止，以雌以雄。寂寂無猜於牖下，翩翩不去於林中。足驗時清，可知刑措，廉恥必格，寬仁有裕。垣深不阻於歸飛，鑰動何驚於反哺？蒼鷹莫擊，寧懷獄吏之憂；疏網無加，豈有虞人之懼？夫刀鋸勿用，狴牢洞開，顧叢棘而未下，拂青槐而乍回，拾卵無聞於貪吏，焚巢自絕於燃灰。表異而居，飲和而至，翻然用刑之處，闃爾無人之地。中台柏老，顧棲息而難安；念室扃閒，每飛鳴而自遂。實由吾君信孚禽鳥，澤及黎元，共履安平之路，鹹知仁育之恩。向日寧憂於闔戶，知風不憚於襲門。定國徒美於祥明，何施善政：冶長不罹於縲絏，豈見銜冤？自然罔遇殘傷，免於彈射，曾無滅趾之士，不有抱關之客。既生既育，八九子以均安；不識不知，四三皇於往昔。是知政惟惠愛，不尚威刑，止夏台而自逸，陋楚幕之不寧。永夜風淒，或徘徊於月樹；逾冬候暖，欣寂寞於訟庭。彼三足徒稱夫盛事，素容虛美於祥經。懿夫昭德塞違，柔遠能邇，大無用於兵革，細罔行於鞭箠，每夕宿而來斯，寧夜啼而去彼。昔周稱訟息，漢號刑清，曾何足而致此。
嶽則降神，君惟作聖，爰膺萬壽之福，以奉一人之慶。至誠斯感；瑞既發於希聲；盈數足徵，道方期於永命。伊昔漢德方至，神人以寧，展升中之盛禮，昭報之天經。休徵是格，明德斯馨，帝道昌而延祚，天心啟而昭靈，諒惟恍而惟惚，覺非雷而非霆。若自觀心，數已超於卜祝；匪因騰口，事全過於夢齡。曾異石言，方承帝祉，大君肅穆以傾聽，群後左右而驚視，訝寂寂以無人，每洋洋而在耳。數惟萬式，彰悠久之期；呼至三用，表丁寧之旨。瞻彼維嵩，極天比崇，明神是處，應感潛通，降喜聲於碧嶂，遵密命於元穹。慶彼盛時，岩嶺且聞於隱隱；暢茲和氣，人心盡樂於融融。天既輔於無親，神方降於有德，在蚃而昭異，俾聲明而莫測，孰謂乎不識不知，曷昭夫或語或默？懿其發茲大號，騰彼宏音。敬穀神之虛宅，振山木之高林，周流崖巘，散越嶔，和清風之遠韻，凝翠靄之層陰。若非報地承天，恪慎克孝，洋溢乎德澤，布乎聲教，則何以跡追三五之蹤，歲表十千之效？囂然震蕩，忽爾沈潛，儼翠華而將下，仰太室而回瞻。至矣哉！斯前代之盛事，惟我後之能兼。
得甲去官居白沙。裏人云：「我家池中龍種。」本縣科裏人妖言。訴云：「美其德讓。」不伏。
甲孝以居家，學以從政。非子房之晚歲，翹想赤鬆；類元亮之中年，棲神素裏。琴書養德，道義資身。青雲舊遊，惜鵷行之中斷；白沙鄰好，善龍種之來歸。異趙壹之招嫌，同任光之見愛。孔子垂教，在家必聞；程鄭有言，寵而能降。善莫之大，複何加焉？至如勝友如龍，高才比鳳；渥水千里，丹山五色。語其事類，蓋亦繁多；考以條章，實難科罰。
得甲去官居白沙。裏人云：「我家池中龍種。」本縣科裏人妖言。訴云：「美其德讓。」不伏。
甲孝以居家，學以從政。非子房之晚歲，翹想赤鬆；類元亮之中年，棲神素裏。琴書養德，道義資身。青雲舊遊，惜鵷行之中斷；白沙鄰好，善龍種之來歸。異趙壹之招嫌，同任光之見愛。孔子垂教，在家必聞；程鄭有言，寵而能降。善莫之大，複何加焉？至如勝友如龍，高才比鳳；渥水千里，丹山五色。語其事類，蓋亦繁多；考以條章，實難科罰。
得小侯戰勝作彝器銘林鍾。軍正訟言妨時。雲示子孫。又巴東每歲火災，廉使無術禁止，唯令鑿池積水，人戶稱勞。
理國之宜，有時用戰；為政之要，莫先利人。先王以禁暴詰奸，良吏以移風易俗。訓兵習武，熊羆之士卒在和；積習生常，邛僰之火災歲有。銜枚被練，必徇死而輕生；飛焰浮煙，或焦頭而爛額。小侯以出車受脤，始希分閫之威；廉使以建節乘軺，方展褰帷之惠。功成戰勝，知彼竭而我盈；令行禁止，用防微而慮遠。林鍾有作，同季武之克齊；瓘斝無施，類國僑之相鄭。軍正有訟，均夫臧仲之非。人戶稱勞，昧彼廉公之化。京觀不築，楚功既存；積塗而防，宋災亦免。因人之功不可，藏示之道何施？利物之惠為多，無術之談或爽。備諸前史，焉敢費詞？
國有五禮，甲主六器，或欽若天地，或虔奉廟祧。將以降神，祇辨方色。則必臨之以莊敬，守之以豐潔，使舊章攸敘，靡物不精。甲忝曰司存，宜其祇肅；徒屍此職，曾不是省。六宗有祀，已墜虞章；三禮何知，載愆周典。所由加罪，亦謂金銘勿言；文過飾非，方推玉人有闕。若徵求有誌。自可預論，既臨時有乖，欲何逃責？闕供之罪，定罪非遙。未知祠祀所須，為複陳設所犯，待知本坐，庶論如律。
蒼龍正宿，未鳥方春，山梅早花，沼萍新葉。嚐新傳於楚俗，先薦表於周年。采蘋奠誠，式遵於南澗；進櫻追遠，首在於西京。至若類獸之鹽，惟調和於醯醢；闓陽之薦，恐有隔於烝嚐。請準恒科，以懲其慢。
甲主郊道，當汜埽反道。甲修故而除，無所改易。所由科之不伏。
經途九軌，列以城國；通莊四會，達彼川梁。廣直如弦，有文侯之擁篲；修平若砥，見伯也之執殳。非據蒺藜，將樹桃李，無使障塞，用絕艱虞。歲祀不除，時饗不理。甲掌惟郊道，候承祠祭，喪者輟哭，田燭是為。百神以宗，方陳明水之薦；三條是務，式崇新土之宜。類築傅岩，固將遵於大制；殊開京兆，亦何更於前名？苟榛蕪，足歆蘋藻，誠為獻力，匪曰犯刑。且氾埽理在恭嚴，反道義非變易。何必改作，方設興功。修故而除，足奉虔誠之節；棄核而按，未通折獄之明。
對：聖人出震，博訪芻蕘；大帝登庸，詢謀師相。是以周稱尚父，呂望擢自磻溪；殷曰得賢，傅說求諸版築。莫不舟梁羽翮，鼎實鹽梅，表區之明明，成朝廷之濟濟。自隆周洎乎幽厲，朝政在於諸侯；炎漢至於哀平，威權任乎卿相。貂蟬耀彩，雄俊遍五侯之門；劍履生光，賓客滿四豪之第。吹竽彈劍，犬吠雞鳴，用才各任所能，取士不求其備。弓旌之命，非道德之門；蒲帛之徵，乖有道之室。方今前疑後丞，龍翰鳳翼，左輔右弼，嶽氣星精。加以徵逸璞於岩廊，索遺珠於窮海。邱園之下，羔雁成行；閭巷之中，軒軺相次。元纁之禮既備，巢父長謝山林；圭璧之問不空，夷齊豈食薇蕨。
若夫暑氣綿綿，炎光赫然，毒衝心而氣盡，汗匝背而珠漣。是日何貴，茲扇為先，匠者呈巧，所重惟素。（疑）織飛禽而寫妙，規曉月以成圓，葉隨意出，花逐情妍，飾金翠而作彩，致膠漆以期堅。爾乃題竹流譽，贈葵稱美，雖見重於人臣，未承恩於天子。曷若充歲貢，隨筐篚，比德進賢，齊芳獻雉？徙倚君側，徘徊宮裏，揮拂涼來，動搖風起。逢陽氣而不息，遇重陰而暫止。心素何所欲，常愁歲月馳，珠簾秋氣滿，羅幌曉風吹。中道恩既歇，棄捐誰見知？
夫何明之為用？將燭幽以鑒默，故日有朝靈，月有宵德，眾星垂耀於穹昊，爝火與螢而不息。皆能懷獨見之明，破重昏之匿，使晨臨者可分於丹素，夜視者不謬於南北。蓋所謂明明在上，以為人極者也。
至於桂花未魄，虞泉斂暝，幽室何觀，空堂靜聽。飛落木於軒砌，吟暮蟲於行徑，則有銀燭初然，蘭膏未罄，昭昭耀耀，亦何其盛！況乎秦宮曉鑒，淄川秋水，君子思正其莊容，粲兮用修其膩理。或拂金光之清景，愛瑤華之特起；或指指瀾之碧池，玩澄泉而未已。然非大道之道，至白之光，且日月聞浮雲之蔽，燎火有撲滅之常。水猶人撓，鏡以塵障，豈夫穆穆天子，德昭晰以蕙馥；皇皇侯伯，義赫烈而椒芳。寸心所燭，萬物無藏，既臨表以識裏，仍察陰而辨陽。然後禮樂設，文武張，明珠不混於江浦，美玉無韞於山岡，幽藪盡拔，蒙潛載揚。
由是觀之，則燭龍之遐昭，離婁之遠望，魏乘之所炫，蘇績之攸傷。安得儔其大小與短長而已哉！
維皇穹之造物，何靈鑒之不昭？寂然陰閉，倏爾陽驕。風行天而啟象，水幹土而成妖，山蛇則四翼呈歲，日烏則三足升朝。亭皋背春兮失色，草木先秋而欲凋，螢飛火井，蛙動陽飆。嗟乎林之雲滌，山之方焦，旱如何其？農為是恤。雲祁祁而始布，日杲杲而行出，立嗇夫於丙丁，命小童於甲乙。春雷無聞奮豫，夜月罕當離畢，阡陌之多稌不滋，堯湯之下人斯疾。是則墳封孝婦，東海之守非才；圄係冤囚，河南之尹未黜。而明明我後，罪已彤闈，日中而禦菲食，昧爽而籠繡衣。慨祥正兮無潤，嗟上膏兮遠晞。冠華秉翟，郡縣襲舞雩之祭；務農嗇用，山川申祝鼎之祈。出德號兮休力役，鋪皇恩兮鑠帝暉。
於是驗靈圖，稽秘籙；封朽腐，宥冤獄；損有餘，補不足。躬耤田以率下，遣皇華以問俗。借如晉平老矣，所好者音，古樂俟文侯之睡，希聲懵師曠之心，德不足而自撫，災無何而是侵？赤地三年兮罕辟，皇天一怒兮何深？野無盈尺之潤，山無膚寸之陰。至如周宣中興，視人如子，旱魃為虐於藩服，群元輟耕於耒耜。饑饉薦臻，惔焚未已。畢崇奠釂之設，不絕郊宮之祀，寧莫我聽，憂心如圯。及夫下邳內史，任在責誠，鍾亢陽之有悔，毒殲殪之無生，乾坤不交兮茲焉中否，雷霆不動兮何時滿情？求下哀於人瘼，希通鑒於神明。爾其廣漢從事，捫衷自省，霑灑不時，奚能泣整？地則水淪金穴，天則泉枯玉井。走群望而何階？誓中隅而有請。是以孫武止矢，誚梁君之射烏；臧文抗議，非魯國之焚巫。齊阻饑而問孔，鄭有事而谘屠，彼炎亢之為患，信古來而有乎？
昔者商罪貫盈，邢為不道。周師初克而年豐，衛國致疑於請討，矧獯獫兮叛渙，伊將驕兮師老，方按甲而天誅，未回戈而彗埽，行看郅支之亂，且見呼韓之保。將覆油陰，佇羞行潦。是時也，上方受釐宣室，訪議雲台，所以仰乾封之兆，稱時運之災，濁河清兮龍馬出，滄海晏兮鯨魚來。山聲萬歲，壇勢三陔，式行和鸞之節常希法駕之回，皇乎備矣，侯不邁哉！
乙惟賤工，執用為事。撤彼牆屋，嚐聞作向之詩；誤此殺人，載犯謨虞之律。雖因緣毀壞，宜申重典；而過失殺傷，非無彝憲。毀垣之下，人盍違而去之；壞宅之間，乙恐非其罪也。且凡所隳圯，尤資審慎。泉台構落，非梓匠之良規；廣廈榱崩，必鄭僑之見壓。備慮欲繩其不謹，懸危可恐乎無情。既殊故犯之名，請抵從輕之議。許其收贖，竊謂平反。
乙將襲祖侯，以遺腹無識。訴云：「生而有文，小同為字。」
乙在夢蘭，生逢集蓼。岐嶷繼體，戀虧冶之餘徽；詩禮無聞，想山河之舊業。望九原而不作，松石增哀；思五等之崇班，茅封闕嗣。同夫嵇紹，未有識於巨源；類彼叔敖，亦無言於楚相。當今封比干墓，式商容閭，豈可使諸葛之苗，隨時歇滅；樂毅之後，沒代湮淪。況乎血屬詳明，宜存必復之始；手文昭著，須傳幹父之能。討以前聞，義何殊於仲子；酌其故事，跡頗類於周文。則知奠藻獻誠，禮不乖於大柄；析薪克荷，事可優於小同。
樂之容，舞為則，導於情，崇於德。制其衣而五方鹹備，頌其序而八卦不忒。然後體利貞而疾徐有度，法行健而循環不窮，數盈而剛柔匪雜，綴短而明德將融。初配六以回旋，狀馬行於此；及變三而成列，如龍化其中。信乾坤之簡易，應金石之變通。於是步日而前，因風而舉，乘飄颺而婆娑雜遝，映照燭而長短合序。既順之而不卻，亦明之而有所。則離巽之不差，豈進退之無旅？則有應水之理，象木之規，疊若奔溜，散如繁絲。五色相宣，謂神龜初負；八音鹹奏，知靈鳳來儀。震也坎也，何斯違斯？既以悅隨，企其遵令。象山而乍結乍凝，依澤而若遊若泳。狀巍巍之德，仰之彌高；節蕩蕩之音，於斯為盛。是知艮、兌之為美，故必隨而不競。
是故聖人窮樂之變，制舞惟新，效知來而藏往，故有要而有倫。非幹戚之前設，若鈞天之所陳。至若卿雲共臨，瑞日同霽，乍離乍合，若翔若滯。隨方辨色，非前代之舊章；應節成文，實我唐之新制。是知舞以適道無頗，樂以審政同和。觀象取則，異乎側弁峨峨。則斯舞也，實百代之不訛。
天子斂賢才之地，合禮樂之府，命宗伯因四時之宜，教胄子以六代之舞。惟德是務，以和為主，翕左手以執籥，就前軒以樹羽。方將發揮五禮，張皇六詩，忽投步而赴節，乍整容而自持，雖鏘鏘與濟濟，必庸庸以祇祇。
及夫鍾鼓鏗訇，絲竹宴衍，音容間起，幹旄迭見。屹然山立，然風從，觀者如堵，曷不肅雍？實經國之洪範，蓋訓人之中庸。且樂以平其心，舞以發其貌，故無小無大，是則是效，宜合國之子弟，實教人於忠孝。其儀不忒，其德惟馨，遠人由是以來之，故時無違命，明神可得而禮矣！故物無遁形。
大哉聖人，其道可久，約我以禮樂，宏我以孝友。睹躚躚之屢舞，實循循之善誘。文德溫恭，則羽籥在歸根之時；武士發揚，則幹戈居蘖萌之後。夫手之舞之，有小有大，成童舞象，弱冠舞夏。並允浹於生靈，良克諧於風雅。莫善於樂，執而勿舍。聖人若斯須而去身，則孰能垂拱於天下？
得聞人有鄰婦喪，自三日而不舉火。乃力借凶事之給，所以言黨人。未獲，因主斂爭訟。官以先近後遠，罪其不伏。
鄰婦時命先秋，生涯凋落，四德之名尚在，九泉之魄俄沉。存既寡於周親，沒亦感於鄰義。既而朱火不舉，俯凶事而無從；玄遂未臨，仰生人而何托？聞人以蹈危為意，憂濟留心，爰行博施之恩，自合無喪之服。論其主斂，則親屬為先；語其科辜，則聞人無罪。
至道無偏，陰陽至理。象緯不愆，爰或五星同色，四序調年，非天莫能輔聖，非聖奚能動天。列位有恒，皆向北辰為拱；偶運則聚，寧惟東井見傳。觀天文之元吉，由人文而化宣。爾其歲星配春，維德斯專，五常仁也，五事貌焉。彼若仁無虧失，貌則終日乾乾。熒惑紀於朱夏，禮貴知於言雅。受制之月，每獨入於太微。休咎之時，則先標於分野。發號不乖於火德，庶績其凝於天下。太白出處，眾星異科，西則陰星以夕見，東則啟明以曉過。係金為主，用義方多，政洽則義當，政失則言訛，蓋秋令之不逆，俾金氣而能和。辰象韜精，用晦而明，智克存而聽審，冬令順而水清。或奎婁而春見，或角亢而秋呈，既度數而有準，知乾化之升平。中央稱鎮，應土而分，昔則各主方色，今則同色垂文。特感無為而理，實彰有道之君。稽乎漢誌，抑有前聞，堯舜為主，伊呂作臣，時維尚質，俗以還淳。六氣氤氳，風不鳴於樹；三光朗麗，雨必降於旬。豈惟七步而見祉？蓋亦四夷以來賓。感而遂通，休徵薦答，諒朝廷之嘉瑞，表君臣之道合。豈比夫河在天而虛橫，鬥建月而空匝？宿離不忒，實禎於國，使七政之已齊，何五行之相克？既垂象以昭泰，可仰觀而取則。因明試而賦斯，敬頌聖人之大德。
沐蘭湯兮同之子，采白蘋於南澗。羞府君之明祀，祠肅肅兮山之下，神萃萃兮凜千古，辛夷楣兮藥殿（疑房），載雲旗兮駕蚪虎。澹宮之瀏侐，紛進拜於軒宇，靈連蜷兮既留，予蹁躚而屢舞。願馨香而嘉薦，豈神祇之或吐。精享既周，曆勝飛眸，東拓巨靈之掌，北控長河之流。殷其雷也，寧示力於贔屭；成其物也，配祀典於清秋。豈徒三峰峻秀，四面若削，扇萬壑以雲騰，飛長天而雨落，將有開之必先，實明神之攸作。則知神也無私，正直是持，禍淫福善，幽鑒無遺。
餘總角之年，每專精於書圃。洎乎既冠之日，亦切磋於文詞。謂一飛之摩昊，胡十上之遊悲，聞至誠之必應，何功名之太遲？豈媚灶而先獲，寧守道之後時。神乎神乎！莫使心疑。我後之文思，望賢如調饑。礪乃鋒刃，以俟鹿鳴之時。收片玉於宗伯，冀神兮無我欺。
甲才惟國寶，秀彼士林，孫宏適見於贈芻，郤詵佇希於擢桂。既忝鄉賦，將觀國光。雖賓薦可嘉，而禮容未足。《鹿鳴》不奏，鳳德何衰？爾闕其儀，我愛其禮。甲有言矣，郡何詞焉？自速其尤，誰曰無咎？
