原夫井之為德，以不變而居貞，毀成形於方載，亦列象於圓清。潤下之功，爰修之於六府；習坎之義，則配之於五行。惟斯井之肇作，實伯益之所營。
爾乃玉甃爰起，銀床斯立，窺尋丈以惟深，覘清泉之始及。青梧下映，泛桂葉以搖揚；素綆高懸，弄銀瓶之出入。光洞徹而緣止，影飛翻而為汲。且其盥之取新，渫之去故，體清通之惟審，知應物而無忤。居上善而且平，挹清規而可遇，庶乎鸞鏡熒煌而可比，鳳池皎潔而為喻。別有前臨紫殿，俯映丹墀，上棟下宇，繡栭文楣。意者豈非至尊尚恬澹而取諸動善時而已哉！懿夫粉署清華，飛禽載止，對仙郎之章奏，近尚書之劍履。竊自羞嫫母之陋姿，鑒清瀾之眩美。
餘嚐誌於元言，每尋莊老，莫不虛心竦神，銳精厲誌。究夫道源，孰不因氣而生者。其功也大，其應也細，述之無已，遂成賦曰：
二儀混合兮成天地，四氣汗漫兮育萬類。離雲騰陵而千峰崔嵬，震風[QM50]而百卉蔥翠。宵中星虛，則大火西流；律應黃鍾，而凝陰東萃。惟茲氣之浩然，胡應物之無匱？若乃假名為聲，托體而成，憑乎動息，美惡必呈。挫銳解紛，庶同歸乎老氏；虛心弱誌，或契合乎莊生。逆之為怒，順之為貞，縱之則逸，舍之則盈。若也勇冠三軍，神雄思銳。善戰善勝，徒激憤於項王；嘉謀嘉猷，望旗靡於曹劌。爾其瞻白虹之貫日，眺紫氣之衝牛，應精誠之所感，顯神異之潛周，隨時變易，物莫能儔。則知氣之為用，其道飛浮，或聚或散，處剛處柔，能從達人之性，偏攻思婦之愁。其興也勃，其去也休，伊萬古之造化，胡六合之因由。陰陽以之準則，天地以之通流，匪斯文之可測，終銘簡於千秋。
先王有作，班氏敘其家風；遠代無違，韋孟陳其祖德。是知本枝可重，宗葉難輕。丁胄望素高，勳庸夙著。金柯玉葉，冠蓋之望攸崇；青社白茅，諸侯之業斯大。上林春至，花萼均芳；下澤秋歸，鴻雁齊列。既而風枝不靜，星琯屢移。何劭承家，泫然流涕；桓元襲爵，悲不自勝。苟懷揖讓之風，遂有逋逃之跡。昔延陵去國，令範猶存；太伯辭周，遺芳未泯。必若情深讓弟，義等脫身，請封韋氏之次男，無虧太伯之高節。
漳浦郡貢人景，帖策不通，所由將坐。郡守云：「未成分，仰處分。」
唯賢是舉，慎擇為先，明試以言，得失斯在。惟景策名歲貢，待扣禮闈，將登甲乙之科，翻速主君之戾。何則帖茲學圃？既謝專經；策以詞林，仍非善中。遂使仙台清鏡，徒訝於才難；幽穀遷鶯，空悲於歲晚。顧惟州將，豈曰能官？據條雖未成分，於是恐非公薦。景當冒貢，請用遷郊之禮；守舉非才，宜從削地之罰。
甲當屯於戊已校尉故地。乙告其常行厭勝之術。禦史按云：「唯使丁開渠播種，不伏科罪。」
富國強兵，允資重種；辟土殖穀，必俟良農。雖雲因地之利，無爽用天之道。惟甲克勤稼穡，受任軍屯。候正歲之布和，乃宣乃理；及王瓜之生夏，或錢或鎛。遂使其茨如梁，必周戊己之地；其比如櫛，不忝京坻之詩，眷此屯功，宜蒙上賞。誰聞興利之舉，翻招厭勝之訟？然而六甲紀則，剛柔異體；五行統歲，禳厭分區。苟獲賴於柔嘉，固無嫌於法術。況丁也為役，職此開渠，雖決泄之誠勞，豈倉黃而妄告？仰稽古訓，甲則無辜；旁酌人情，乙宜致詰。必若事非政要，術異農祥，請遵持斧之繩，勿恕薄言之訴。
對田中有樹判乙有樹於田中，里人讓之。稱「在疆埸」。
景家非綿上，室異<廣毀>焚，初聞問馬之辭，旋至歌龍之斃。將救餘燼，昧元瑜之舊林；言訪遺煨，異僖父之前室。望人矜茲逝者，歌彼蕩乎，亦既聚財，更其所傷。吊生以禮，因不違於賵贈；哀死及屍，亦何儀於贓物？誠以魯策，求之宋妻。邱既吾無閒然，預今得為義矣！
夫禮樂相成，人之有生，物歸乎理，感在乎聲。聲之所起，其應多矣。既聞鄭以戒荒，亦稱《韶》於盡美。至若詩陳鍾鼓，禮奏笙簧，音懷律呂，韻合宮商。或嬋娟而如絕，或窈窕而複揚，將曲盡而逾妙，遇風吹而更長。潛鱗競躍，儀鳳來翔，嘉此聲之可貴，樂吾君之奉常。則有思婦傷離，芳年屢換，織素寒早，調砧夜半。垤鳴鸛而初合，砌吟蛩而正亂。何此聲之可悲，使空閨之浩歎？況複金徽遠奏，玉律窮秋，陰風烈烈，邊樹修修。聽胡笳之互動，看隴水之分流，何此聲之可怨，使征客之含愁？亦有遁世無悶，閑居棲找，坐嘯竹林？忘形菌閣。憐宿鳥之喧藪，愛飛泉而噴壑。何此聲之獨殊，使幽人之為樂？夫意存則言發，言發則聲來，順之則喜，逆之則哀。是以文君聽琴而悅矣，子期聞笛而悲哉！何悲歡之易感，使眾人之難裁。
客有吟者，潸然下淚。吾將不言，安知所謂？退失路而流落，進無媒而自致，思巫峽之猿啼，聞洞庭之葉墜。《易》曰：「同聲相應，同氣相求。」儻知音之見許，期厚德而相酬。
客有憑崇高，吹玉簫，挾飛仙兮遊遨。嚐訪於丹邱之阿，附鳳翼而飄颻。一日過升州，躡層樓，望三山，豁雙眸。乃見其鍾山龍蟠，石城虎踞，爰有崇台，中焉而處。其高也莫窺幾仞，其廣也不如幾許。上有琳琅之竿，林林兮參穹窿；下有堅貞之璞，粲粲兮鎮後土，左雨華兮為之翼，右烏台兮為之輔。銅雀雖高兮焉可與之侔，龍虎何壯兮莫能與之伍，百靈見之而辟易，六丁守之而嗬護。此其為金陵帝王之地，鳳凰來集之所也！維時煙銷霧斂，晴旭初升，萬象森列，眾露畢呈。長江靜其如練，天籟寂其不鳴。方將振塵躅，陟崔嵬，舒玉管，據崇台，訪謫仙之遺詠，拂龜龍之莓苔，歎鳳凰之已去，徒撫掌而徘徊。
嗚呼噫嘻！想靈物之雝雝兮，羌太和而出世，苟或遇之非時兮，又奚足以稱瑞？昔虞姬之繼作兮，胡來儀而鳴岐，表雍熙於一代兮，斯為瑞也固宜。偉茲台之致祥兮，盎太和而辟翕，下必有其丹泉兮，上必具夫玉食。地博厚而鍾靈兮，水甘馨而泌汨，顧葳蕤而來翔兮，繽五彩而翼翼。覽德輝而一鳴兮，應元嘉之寶曆。宜茲台之擅美兮，曆千祀而不易。今也不往，終焉悒悒。於是攀鳳棲，涉丹池，追故跡，訪前知。盼遺蹤其忽恍，眩寒璞而煙霏，景不可乎複得，益感歎而忘歸。
客乃脫帽解襟，獨倚台楹，縱舒玉吹，聲淩太清。聲未既，碧穹如洗，俄而有仙子，駕彩鳳於雲衢，下斯台而暫止。客視而驚，悚然懼，矍然興。屏氣斂容，稽首稱臣，踧踖前詣，請問其因。仙曰：「方今天命以仁，文運一新，制禮作樂，多士彬彬。立廟堂者，乃瑞時之丹鳳；居翰苑者，乃表祥之白麟。雖高蹈而遠舉，亦徵用而超伸，際雲龍於風虎，總附翼而攀鱗。故其進也，優遊乎岩廊之上；其退也，笑傲於山澤之濱。惟聲和而氣和，俾嘉瑞之畢臻。吾天帝之孫，文昌之賓。觀子之登崇高，吹玉簫，振嫋嫋之清聲，協嗈嗈之和音，律高而調婉，克享於天心。吾其駕鳳以征，達聰以聽，進汝為席上之珍，登汝為天府之琛。」客聞其語，領然而悟，敬再拜而稱謝。仙子攜客跨鳳而去。
對：五材遞用，前聖因而設刑；四象代興，往賢則而為治。所以明弼五教，敬成三德，為安上之鞭策，作禦下之堤防。粉黛帝猷，脂澤王化。故軒皇六禁，設言而不違；媯帝三居，畫象而無犯。既而末代多僻，亂政滋章，網密凝脂，文深刺骨，威逾夏日，苦烈秋荼。或酷甚棄灰，或刑深盜土。遂使棘林之下，鬼哭呈祅；函穀之前，冤魂表沴。雖漢文易肌膚之痛，孝景減鞭撲之科，竟未革弊除煩，焉能救焚拯溺？
方今膺期千載，保業重光，表至德以泣辜，布深仁於解網，敬刑若祭，重獄如傷。誠宜削季葉之慘科，襲至安之有美，自可駕三皇而騑五帝，超千古而籠萬方。欲廢彼黃沙，赦茲丹筆，眷言斯理，蒙竊惑焉。何者？德刑遞施，寬猛相濟。是知明君至乂，不獨任於詩書；哲後欽明，豈專行於禮樂？此乃殺以止殺，刑期無刑，綿絕代而不渝，邁終古而無替！愚謂擯蒼鷹之酷吏，棄乳虎之屠伯，然後舉皋陶而作士，命隨會以守官。則內盜自奔，不仁斯遠，自然防萌之術無闕，削觚之化有餘。豈止封府之赦不施，遺冠之宥無設？用舍之義，夫何足疑！
且律之興，其來尚矣。蓋三光列景，法星麗於天文；五位成形，習坎彰於《易·象》。爰洎貳負，初洽維縶之科；降及四凶，始受殛流之罰。及庭堅翼舜，獄律遂此陶情；蕭相主劉，甲令於焉刻意。至如鋸鑽之絕，班固書而可知；肉刑之興，孫卿論而已備。謹對。
位列千官，藻火陳輕重之制；禮明五服，麻絰分喪紀之儀。苟失其中，章程是紊。廖貞門承累葉，坐登朝散之榮：俞仲痛切連枝，行招墨綬之問。潘仁之遭譴累，將複位而無階；子路之寡兄弟，欲除喪而未忍。與其易而寧戚，稍越周公之經；當其疾而未遑，猶臥大夫之簀。下烏台而遽糾，如申避馬之威；舉丹筆以緩刑，似得求羊之術。與奪合理，法有固於堤防；刑罰失中，人無措其手足。縱其床簀不易，見譏非帛之書；服刑將逾，豈累弦歌之化？言規小過，欲寘深文。令長臨人，未庶幾於蠶蟹；鷹鸇逐雀，亦何問於狐狸。聽子輿之言，❥罪不假於科繩，事終期於改正。仲之無罪，小鮮之責太深；貞亦何辜？大理之折斯當。
樂之容，舞為則，導於情，崇於德。制其衣而五方鹹備，頌其序而八卦不忒。然後體利貞而疾徐有度，法行健而循環不窮，數盈而剛柔匪雜，綴短而明德將融。初配六以回旋，狀馬行於此；及變三而成列，如龍化其中。信乾坤之簡易，應金石之變通。於是步日而前，因風而舉，乘飄颺而婆娑雜遝，映照燭而長短合序。既順之而不卻，亦明之而有所。則離巽之不差，豈進退之無旅？則有應水之理，象木之規，疊若奔溜，散如繁絲。五色相宣，謂神龜初負；八音鹹奏，知靈鳳來儀。震也坎也，何斯違斯？既以悅隨，企其遵令。象山而乍結乍凝，依澤而若遊若泳。狀巍巍之德，仰之彌高；節蕩蕩之音，於斯為盛。是知艮、兌之為美，故必隨而不競。
是故聖人窮樂之變，制舞惟新，效知來而藏往，故有要而有倫。非幹戚之前設，若鈞天之所陳。至若卿雲共臨，瑞日同霽，乍離乍合，若翔若滯。隨方辨色，非前代之舊章；應節成文，實我唐之新制。是知舞以適道無頗，樂以審政同和。觀象取則，異乎側弁峨峨。則斯舞也，實百代之不訛。
望之如雲，聖人為君，克敷厥德，以嶷鴻勳。大庇黎元，始躬耕而載籍；旁求俊彥，終訪道而崇文。於穆我皇，乃神乃聖，開四目以達聰，掩八荒而布政。群龍順啟沃之旨，多士奉疇谘之命，大哉邈乎！於斯為盛。爾其庶士塚宰，百寮近臣，大夫師長之旅，版築岩穴之人。舉爾所知，乃寸長無舍；褎然而至，雖片善必申。於是朝無遺逸，野絕沉淪，激昂於鳳闕之下，鼓舞於鴻漸之辰。
且聖澤昭宣，惟聞有典有則；天威咫尺，孰謂不躬不親？伊何❥❥❥❥百寮增肅，仰清問而矯首，拜昌言而俯伏。烝哉髦士，綠驥方呈於長衢；賁於邱園，白駒自來於空穀。亦既讚休命，亦既陳厥成，將獻可而替否，必覃思而研精。意彼逸足，侔乎先鳴。錯翹薪以割楚，聊擢桂而敷榮。懿乎文物明明，威儀赫赫。搖彩仗於雲路，辟禁闈於廣陌。雖知人不易，實在乎區分；而天鑒孔明，自彰乎慎擇。夫然才為世出，才應時多。以才從政兮國有恒典，以才為輔兮人知匪他。於以代天工，則百寮矜式；於以掌邦憲，則庶事協和。亦自此立功，亦自此致理。邁前王之躅，垂可大之紀。維翼翼之聖朝，務濟濟之多士。豈止夫堯籲舜谘，可疇德而已哉？
南山之下兮無人之境，力穡此中兮均夫躁靜。勞則不憚，既寒耕而熱耘；慶有所歸，忽異畝而同穎。莖駢惜芃芃之色，秀合垂之影。此焉觀瑞，亦祗以異。比於木乃連理之祥，在於人蓋同心之義。孚已聞於二米，莖乃殊於九穗。豈非德之能及，實聖朝之所致。
爰考休徵，豐年是憑，麥兩歧而能匹，茅三脊而徒稱，固神倉之可貯，期郊廟之以升。欲薦堯階，且聞挃挃之獲；將登禹膳，遂入烰烰之烝。天道元默，瑞以表德。豈無沃土？而光於我家；豈無異方？而祚此王國。不有嘉生，孰謂賓榮？友朋之心，因取興於連茹；兄弟之樂，遂作戒於分荊。佇聞唐叔之獻頌，我後之升平。
夫陽鳥中而則謝，陰兔望而斯蝕，諒天道之常理，豈人情之能測！何此器之知機，體變通之消息。其形也菲陋，任其淳素之姿；其質也嶔欹，無假丹青之飾。平而則正，滿而斯側，不平不滿，無窮無極。夫盛衰共貫，倚伏多途，或始吉而終否，或前榮而後枯。才聞棲越，遽見亡吳，不知戒其盈溢，空有歎於姑蘇。
是知高而不危則治，操而有求則競，見握發以存誠，虜宵衣而致命。老氏貴其善建，大易崇其積慶，殷湯鏤幾以為虞，孔甲鐫盤而自鏡。爾其冥豫不止，懷足無厭，釁成山嶽，禍起微纖。愚者已然而不見，智者未兆而斯瞻，聖人損之而又損，君子謙之而更謙。大禹惟聖，每殷勤於菲食；惟堯則哲，終眷戀於茅簷。然而默默如存，隆隆自絕，天且不能固西北之壞，地且不能補東南之缺。天地尚不能久，矧人道之不滅。勒茲器以為箴，庶作鑒於來哲。
緬窺皇始，傾聽巢風，時儀樸略，化跡冥蒙。結繩雲謝，徽章漸通，乃服牛而乘馬，爰斫木而觀蓬。故聖人因象以制器，隨物而興功。北斗在天，察四時而行度；司南在地，表萬乘之光融。爾其法制奇詭，神妙無窮。見其指而皆知其向，睹其外而莫測其中，輪須藉乎奚子，妙乃發於周公。觀其作也，扃關脈湊，衡樞星設，煙縈電轉，鬼聚神滅。離朱目亂，計然思絕，公輸服其心工，王爾慚其手拙。雖詞給而口敏，終難得而縷說。至如帝容順動，王塗允泰。二月東巡，萬國南會，羽衛出而天動，笳鼓鳴而雷磕。司南於是備屬車，引行旆。候薰風而進指，仰卿雲而承蓋，超搖光景之中，縹緲煙霞之外。同夫越鳥，常有意於南枝；異彼魯人，竟無情於殿最。惟皇明之遠矚，驅八駿以遐舉，既訪道於襄城，亦尋仙於海渚。豈須老馬之智，寧藉小童之語，賴我司南，不迷其所。伊司南之用溥，逢國道之昌平，就日月於天路，聞《簫韶》於玉京。常使朝朝承北闕，何辭歲歲指南行。
舜為君兮禹為相，七政齊兮八風暢。備禮容兮和樂章，同車書兮一度量。龍樓恭己，則無為以垂衣；鸞蹕豫遊，或有時而端望。伊大章之攸作，冠輪輿而為上。其始也，委材質於資斧，授規模於梓匠。其終也，援桴鼓於天街，動輗軏於霜仗。乃畫界疏疆，正位辨方，候之以節步，先之以啟行。象雷而鳴，曾不聞其霆擊；如蓬之轉，終不見其飄揚。遵彼坦途，違茲險阻，勿忘情而習靜，殊不知其處所。類智者之行藏，同至人之默語。曆代傳寶，鼓車逾好，有異人謀，宛同靈造，行不由徑，動能合道。
向使貴賤混並，高卑不問，應無迷遠之疾，詎有窮途之患。則是大章為器，國容之利，指方位於遙空，數田裏於厚地。節六鼓以鼉駭，首五輅而鱗次。望塵不及，初非千里之遙；聽響爭先，終欣一日而至。夫然則可以式序秩宗，發揮樂府，扶持輦轂，隱翳幹羽。以家刑國，何一二之能談；自邇陟遐，雖萬億而可數。墨客何為？來攀桂枝。懸鼓待鳴，仰淳淳之風俗；克車就駕，識穆穆之威儀。伊可大而可久，諒斯焉而取斯。
伊二儀之陶甄，覽萬物之生長，為隨方而可見，獨不測乎茲響。同夫道之無質，每憑虛而起象。既不睹其洪纖，亦罕知其尺丈。爾乃依聲於發，有待而生，觸萬竅而皆異，會五音而共成。隨人心之哀樂，因感召而重輕。至於驚激萬變，高卑千轉，臨牝穀而悲多，因歸風而去遠。感華鍾於霜曙，思孤雁於秋晚，觸物類以成態，托空虛以運形。爾其細也，草蟲鳴於潛穴；至其大也，震雷作於天庭。離朱拭目而不見，師曠清而可聽。爾其響發乎器，必聲有假。故器有盈虛，而響為高下，隨之則不可究，及之如或可寫。信造化之自然，亦焉知其為者。乃有厭處雞群，窮棲海濱，垂六翮而未舉，鳴九皋而不聞。願托響於星驥，希可徹於高雲。
造化不測，長空浩然，生於未有，物莫能先。故其走目遐甸，幽不可見；流聽高冥，漸不可聽。既從天而共色，又鑒水而同形，若乃變化隨時，憑乎動止。韶容春遍，火雲夏起，流電奪目，殷雷激耳，立繞樹之千岩，廣長風之萬里。驚飆既臨，彩虹破陰，雨盡天遠，雲空澗深。百尺樓頭，見朝陽之赫奕；九重宮裏，聞眾鳥之喧林。何高秋之遼迥，至窮冬而不極，感在物之捐華，益窮人之歎息。惟長空之愛此，終生靈兮動植，歌和光以同塵，每因空以悟色。至人恬澹，既將元之又元。小智多非，豈斯文之果測。
祀之嚴者饗帝，德之盛者降神。不勵精孰謂福之自己，非表異曷知天實無親。武皇卜郊以元吉，祈靈於上辛。密命始傳，光則絪縕未感；齋宮爰拜，神其蚃有因。蓋以穆爾精勤，凝然存想，屬屬乎蒼璧既奠，煌煌乎太壇攸仰。委佩盡飾，庶無嘩以端莊；秉圭展儀，❥❥❥❥❥❥❥❥❥❥彼電破乎祥煙逮暗之時，熉燭而明爛矣！遙望之處，拜起而容肅然。豈不以配合崇高，昭陳宿設。圜丘之上，將候其耿光；竹宮之中，以備其齋潔。既恍惚而有見，竟超遙而未絕。或左或右，通幽洞冥，照灼兮疑分輝於畫燭，焜煌兮乍聯影於低星。所以彰有德，赫炳靈，實見祠祈，周流福庭。望神之休，惟一人有慶；主日之際，必上帝是聽。故天降德祥，人窺其奧。至德而感，豈元邈之不臻；至誠而祈，豈昭彰之不報？首茲祀事，實在陽方，望拜雖同乎手拜，神光且異乎蕭光。人皆見之，孰不仰而祇栗？夜則艾矣！諒惟遠之馨香。殷雉雊而稱異，魯郊牛而用傷，皆祈報之瑣細，非昊穹之降康。豈比夫神祠太乙之靈，樂飲歌童之曲，雖望之而如在，懼敬之而不足。漢後之虔恭也如此，故景光而下燭。
當群物之具陳，唯玉案而是珍，青瑩自乎天產，追琢資於匠人。呈形而色有溫潤，成器而道無緇磷，由是功倍幾杖，質殊琳瑉。當施設之不倦，幸發揮而有因。顧瞻之時，愛苔色之增麗；拂拭之後，覺花文之轉新。振彼高價，膺茲美名，潔其內而冰徹，虛其中而砥平。嘉韞櫝之資，忽雕鐫而有立；以出藍之色，作治瑩而斯成。美乎充玩好，守堅貞，小大合度，高卑有程。諒當人而可托，信在物之惟精。廁彼華筵，雲母之屏邊色麗；置乎虛室，琉璃之窗下寒生。玉貌宜臨，丹心可瑩，成其高而有足，曆其遠而有脛。將以表青骨，傳素心，既捧執以來此，亦保持而在今。甘寢之時，虛色而空憐角枕；閑居之處，凝光而但對瑤琴。是宜君子之好，用資端操，質美而微瑕莫容，色淨而纖埃不到。況能坦蕩而為物，以俟依憑而寄傲。伊錦繡之段，誠可見投；此瓊玖之珍，是宜相報。平居之時，中心甚夷，當卓爾而空承簡牘，忽藏諸而遂映簾帷。見賢之眼，惟永日而觀矣；比德之心，可終朝而用之。則知瑰麗之狀，物無以尚，欲隨時而共美，因體物而先唱。空附識真之人，將一鑒其瀏亮，（不見「物」字官韻）。
祀之嚴者饗帝，德之盛者降神。不勵精孰謂福之自己，非表異曷知天實無親。武皇卜郊以元吉，祈靈於上辛。密命始傳，光則絪縕未感；齋宮爰拜，神其蚃有因。蓋以穆爾精勤，凝然存想，屬屬乎蒼璧既奠，煌煌乎太壇攸仰。委佩盡飾，庶無嘩以端莊；秉圭展儀，❥❥❥❥❥❥❥❥❥❥彼電破乎祥煙逮暗之時，熉燭而明爛矣！遙望之處，拜起而容肅然。豈不以配合崇高，昭陳宿設。圜丘之上，將候其耿光；竹宮之中，以備其齋潔。既恍惚而有見，竟超遙而未絕。或左或右，通幽洞冥，照灼兮疑分輝於畫燭，焜煌兮乍聯影於低星。所以彰有德，赫炳靈，實見祠祈，周流福庭。望神之休，惟一人有慶；主日之際，必上帝是聽。故天降德祥，人窺其奧。至德而感，豈元邈之不臻；至誠而祈，豈昭彰之不報？首茲祀事，實在陽方，望拜雖同乎手拜，神光且異乎蕭光。人皆見之，孰不仰而祇栗？夜則艾矣！諒惟遠之馨香。殷雉雊而稱異，魯郊牛而用傷，皆祈報之瑣細，非昊穹之降康。豈比夫神祠太乙之靈，樂飲歌童之曲，雖望之而如在，懼敬之而不足。漢後之虔恭也如此，故景光而下燭。
