甲為馮相氏，掌十二歲，以會天位闕於冬夏致日。所司科之不伏。
惟甲馮相稱氏，陰陽具司。登台窺天，庶無乖於經紀；觀景致日，方不越於躔次，自可式旌典法，克審璿衡。或禳災於未彰，亦表瑞於先覺，而乃曠我後之要列，效羲和之廢時。愛陽南臨，既暌於宿偶；畏暑北至，又闕於瞻度。倘冬夏失度，分至乖道，則六氣不節，五行混施。爾職不恭，天位斯紊。所司科處，誠謂合宜。徒事薄言，終資按法。
率以大儺是驅，群厲斯逐。❥夏官之所掌，在東堂而成法。飾其金目，視方隅而皆知；壯乎丹首，❥彩章而必備。有司奉職，無競惟人，既屍百隸之位，當順四時之節。值此日月初晦，星辰已周，欽奉國儀，必聞堂贈，須因周以成法，將始逐茲赤疫，罔被清泠，上以破除惡夢，下以司執遺鬼。宣尼之禮，更立阼階；張衡作賦，是清京室。此時廢執，孰以逃刑？撫狀誠合科繩，執文或當推問。何者？所稱晦日，乍涉陽春，儻作元律在時，不可朱裳有事。理茲伏念，然正嚴科，必當建日之辰，請寘先庚之罰。
冰以禦炭，祭而後用。東風初至，啟陰室以祓除；西陸既躔，命淩人而蕆事。朝覿而出，必有事於司寒；彤繹之儀，固可徵於舊典。眷言一職，實忝司存。進而不知，類羲和之廢職；退而隳禮，異申豐之善對。獻羔斯闕，須置嚴科，神豸觸邪，豈其所過！
建官惟賢，臨下以簡，爰合大中之道，可還淳古之風。甲委質清時，分符列郡。崇簡易之道，化洽百城；削文法之苛，人安千里。如汲黯之為守，臥理淮陽；若龔遂之能官，行歌渤海。無為而理，不肅而成，固良吏之可嘉，何深文而見劾。且政有經矣，豈必拘之守常？人可化焉，自當變而至道。欲科厥罪，不見其宜。
學古入官，議事以制。正其德以率下，下不忍欺；厚其生以養人，人樂其業。既而教化之本，禮讓為先，量力而行，省嗇其用。懷恩者增貲就賦，慕義者減年從役，可為銅墨之標長，不在金科之擬議。若必情由抑遣，事與願違，欲求異政之聞，殊失養人之道。此亦深心莫測，逖聽攸疑，百慮未孚，兩端須叩。
得廬江人使計吏多齎蜀物至京，分遺博士。巡使問其故，云「官長勸人，非為過也。」
經邦致理，化人成俗，率由廣學，可以移風。或美政之聿修，則善誘而為訓。眷言官長，頗謂循良，精敏其才，使乎計吏。減少府之用度，鬻賨渝之貨物，無齎刀布，行備束修。詣秦京而訪道，遺魯儒而請益。就賢體遠，既虛往而實來；閱禮敦書，果日將而月就。類朱藍而易染，非檟楚以收威，自成洙泗之風，以變廬江之俗。百年講學，諒崇化於文翁；三月舞雩，寧慚詠於宣父。巡使致詰，胡乃不經？計偕有詞，足以明道。
講信明義，修詞立誠，豈惟潤身，且以幹祿。德成而上，充歲賦於司徒；道在則遷，嘉名聞於會府。叩兩端而入仕，博之以文；論二舉之殊條，奪之於理。尋擇賢之意，無遺十室之才；詳曆試之規，寧歸四科之秀。循名責實，雖在司存；改業惟人，何求物議？
講信明義，修詞立誠，豈惟潤身，且以幹祿。德成而上，充歲賦於司徒；道在則遷，嘉名聞於會府。叩兩端而入仕，博之以文；論二舉之殊條，奪之於理。尋擇賢之意，無遺十室之才；詳曆試之規，寧歸四科之秀。循名責實，雖在司存；改業惟人，何求物議？
講信明義，修詞立誠，豈惟潤身，且以幹祿。德成而上，充歲賦於司徒；道在則遷，嘉名聞於會府。叩兩端而入仕，博之以文；論二舉之殊條，奪之於理。尋擇賢之意，無遺十室之才；詳曆試之規，寧歸四科之秀。循名責實，雖在司存；改業惟人，何求物議？
世道交喪，文質平易，樸略之緒，眇焉不逮。混沌之萌，去之彌久，眷言持斧，庀我王職。將鎮風化，是旌漢陰。孑孑幹旄，雖得詩人之詠；悠悠抱甕，仍昭孔父之責。或者之告，不其宜乎？假修之名，於是驗矣！然刑克以當，遁真成肥。甯越尚不致科，巢父如何詰罪？免夫度外，竊以為得。
甲薦賢能之士，三詣公車，試皆高第。表請錫彤弓矢。廷尉致詰，辭云「三適有功」。
甲何人斯？惟曰「舉善」，士異其行，光乎薦能。如祁大夫，則仇讎不避；若隨武子，乃管庫先登。才膺明試，雖公車之是辟；事匪專征，豈彤弓以為請！名器不假，車服以庸，信有德之可嘉，終無功而何錫。致廷尉之詰，雖三適稱勞；異諸侯之勳，而百矢奚用？典禮不易，事義斯存。
得甲告老，請立長子為嗣。長辭雲不能，請讓其弟。或詰之，雲弟「好仁。」
讓賢雖仁，廢長非順，徒聞建善則理，其如亂嗣不祥。甲著老於朝，立子為後，雖急難自舉，必有可觀者焉。長幼以倫，無所苟而已矣。況欲正其爵位，豈宜越以雁行？於弟克恭厥兄，徒有「好仁」之請；知子莫若於父，盍從「立長」之言。無忌雖欲傳家，季劄終當棄室。諒可致詰，罔聽不能？
岳州人王懷俊，幼喪二親，廬於墓側，負土成墳。至孝潛通，屢呈祥瑞，其地內生芝草兼白兔。刺史元利濟仁明訓俗，善績著聞。廉察使以為由刺史錄奏，懷俊不伏。
孝通神明，誠感天地，烏馴兔擾，聲高曩傳。芝秀董榮，事藹前史，嚐聞其語，豈獨古人？王懷俊性實由衷，行非外獎。風樹不靜，遽軫攀柏之哀；陟屺無望，終纏負土之感。豈唯坐帳警鶴，故已祥霄集雁。遂使金英孕彩，奪神葉於芝田；玉毳含輝，接仙毫於麗魄。斯固仁聖有道，至德潛通，兆庶沐化以自效，動植乘休而相感，非借瑞於閭裏，不乞靈於郡縣。而利濟仁明，不問喬卿之德；察使風績，未見王褒之頌。掠美竊譽，在濟雖是有心；假應移禎，於使無宜妄察。昔聞讓善，今見爭功，貪天之誠，頗同於往責；無伐之願，亦隳於前事。但論孝則義歸光國，於師則不許讓仁，與其抑俊而揚濟，未若舍貴而褒下。任雖通廣，孝實因心，許與一介之人，豈累六條之政？既經錄奏，須更申聞，勸獎之規，竊將合序。
仁者曾輿，孝哉閔子，感彼天道，通乎神明。乙以顏色為難，溫清是切，顧罔極而何報？當永錫以攸居，致愛敬之歡，盡哀切之性。宣父為政，足可連芳；潁叔稱純，行堪施及。誌義衝潔，精誠洞昭，故得赤烏巢門，白兔遊墓，霞明丹翼，日彩以揚光，霜映素毛，皓月華而皎質。匪徒衒美，寧用報官？人也無良，訐之非直。乙兮推孝，善則可嘉，宜表陳遺之感，用旌吳順之行。
河內縣荀君林乘冰省舅，冰陷而逝。兄倫求屍不獲，遂作箋與河伯，經宿冰開，獲君林執箋出。鄉人告稱妖惑。
風化所行，德義為本，煥彼經籍，形諸典謨。君林行著循良，道存甥舅，比韓君之不別，若劉生之酷似。秦渭之際，寧止康公贈璜；晉河之陰，非無子犯投璧。故使薄冰必履，微軀不吝，乘遊水而長往，詠龍君而久辭。兄倫誌切鴒原，情敦雁序。散彼棣萼，恨盈東注之流；投於箋牒，泣下西門之恨。（疑）惟德降美，至誠感神，芳聲列於緗帙，雅譽標於今古。執箋而出，自可矜於至仁；鄉人告妖，恐或紊於常典。
顏甲養寡嫂疾，求藥無出。有童子授之，化鳥而去。鄰告妖異，甲不伏。
天鑒昭著，神心正直，苟精誠而聿敷，何貺施而靡應。顏甲族承先哲，行不違仁，寧見倨於下機，每防嫌於通問。榮摧棣萼，痛違愛於仁兄；諷起伯梁，遂虔心於寡嫂。衣冠肅敬，方禮國而躬勤；衾枕嬰纏，忽霜閨而寢疾。四時有厲，始見攻裏；五藥無資，爰將瞑眩。至誠攸感，異兆旋臻，豈童子之何知，有神人之葉契。香囊遽委，俄瞻見於靈蛇；斂衽方回，宛遷形於翥鳥，聯翩彩翮，疑徵入夢之祥；坱圠元功，即降痊屙之慶。勿藥有喜，道則雖殊，無言不讎，義終可尚。鄉黨稱孝，固足當仁；鄰伍生誣，何誠蔽善？
楚州申殷賢喪親，負土成墳。甘露降樹，芝草生廬，青鸞鎮集，白鶴翱翔。縣令張德以為孝感，刺史欲旌表。鄉人梁靜告國家祥瑞。
殷賢名編澤國，業預封人，荷聖皇東戶之期，感孝子《南陔》之詠。仰攀風樹，俯蹈寒泉，同王裒之手藝松柏，比平原之躬修墳墓。哀哀之性，切切逾悲，孝徹幽明，祥聞動息。故得春芝列秀，曉露凝甘，青鸞回入鏡之容，素鶴舉聞琴之翼。縣寀檢巡非謬，州端勘亦不虛。靜是鄉人，親來投告，以為盛瑞，鹹屬國家。但以子輿之冠，前詢烏集；休徵之屋，復見魚遊。則殊貺之來，誠關於至化；而楚州申狀，亦符於孝感。事緣獎勸，理合申明；眷彼門閭，固須旌表。
楚州申殷賢喪親，負土成墳。甘露降樹，芝草生廬，青鸞鎮集，白鶴翱翔。縣令張德以為孝感，刺史欲旌表。鄉人梁靜告國家祥瑞。
殷賢名編澤國，業預封人，荷聖皇東戶之期，感孝子《南陔》之詠。仰攀風樹，俯蹈寒泉，同王裒之手藝松柏，比平原之躬修墳墓。哀哀之性，切切逾悲，孝徹幽明，祥聞動息。故得春芝列秀，曉露凝甘，青鸞回入鏡之容，素鶴舉聞琴之翼。縣寀檢巡非謬，州端勘亦不虛。靜是鄉人，親來投告，以為盛瑞，鹹屬國家。但以子輿之冠，前詢烏集；休徵之屋，復見魚遊。則殊貺之來，誠關於至化；而楚州申狀，亦符於孝感。事緣獎勸，理合申明；眷彼門閭，固須旌表。
得諸司長官，初上皆孔目。所由不送，依問已付散官，遂被遺失。
建官分職，揆務班司，是稱會府，實宏邦教。綠墀黃閣，棘寺蘭台，廨署星分，胥徒雲集。瞻言管轄，必先卿尹，案牘填委，簿領殷繁，剖析是憑，準繩斯在，事資孔目，以備闕遺。而小吏寬疏，下寮弛慢，不恭爾事，擅付他人。因而致失，誰任其咎？散官闕送，自合科繩，請更推尋，方填刑典。
得諸司長官，初上皆孔目。所由不送，依問已付散官，遂被遺失。
建官分職，揆務班司，是稱會府，實宏邦教。綠墀黃閣，棘寺蘭台，廨署星分，胥徒雲集。瞻言管轄，必先卿尹，案牘填委，簿領殷繁，剖析是憑，準繩斯在，事資孔目，以備闕遺。而小吏寬疏，下寮弛慢，不恭爾事，擅付他人。因而致失，誰任其咎？散官闕送，自合科繩，請更推尋，方填刑典。
番官名書小吏，位列群胥，自宜恪守邦程，動從吏道。何得叨祈稍食，苟徇私儲？瞻彼有司，出納惟吝，閑而不給，雅合良規，何所未厭，仍勞上訴？將求達吏，雖且覬覦；考以通章，恐成牴牾。何則？國之甲令，懸諸日月，如或番程式序，歲考茲深，昔年自有常規，今日何煩妄請！
十等分賢，九流殊致，異漢儀之命史，若周官之爾胥。頗供操牘之役，寧有策勳之義？具聞奸命，復欲冒官。未輸自貽之辜，仍引無稽之訴，縱已榮參朱紱，其如匪是清流。鮑魚不可登庖，笄冠豈宜雙履？抑而未許，實謂有司。
國章攸著，人命是懸，莫匪黎鹹憑版籍。設令齒貌則長，其如名數不逾。二十朝之大夫，既不登於雁序；十五府之小吏，亦何賤於羊車？徒有訴於高年，終無補於茲日。理宜小冠趨事，短服駿奔。陪晉後之行宮，爰紆禦女；從衛君之過市，長觀玉人。語事不闕於奉公，論職豈卑於陳力？過為辭費，殊謂不然！
景與小吏，歡而且言，不勤無傲之心，旋得有皮之刺。恭匪近禮，信則承羞，黜而未甘，或難奪誌。若使才不足美，怠而可尤；必也德有可甄，倨而何責。徵諸故事，折有其倫，酈生見重於抗詞，元淑無嫌於長揖。與其詰過，寧取優賢。
景畋獵三品，自稱有功，所統斷為強暴天物，且違時禁。景詣三司，訴持法不平。
大《易》立象，以畋以漁；明君順人，有典有則。用能遵彼蒐狩，奉於烝嚐。景何人斯？祇若王命。弧矢之利，未聞貫於兩會；籩豆之宜，遽見論於三品。斷暴天物，幾於深文；張皇己功，何逭自汰。且因貳而濟，刑可小懲；欲一以窮，理雲奚獲，徒為薄訴，豈不多慚！
京兆申鄠杜間，有覆車罝罘。縣悉焚之。百姓訴財失業。府責縣以貧人弊政。縣訴云：「此並犯禁之具，若不毀，除是誘人於陷阱也。」
惟聖開物，以仁興化。無麛無卵，覃率土而知方；以畋以漁，在王畿而逾禁。所以申綸式降，野揭恒書。雖鷹隼之已飛，猶罻羅之不入；且政惟通變，豈傷財以害人；作為網罟，蓋備物而致用。況今庶類蕃殖，蒐田有時，祝遵殷後之辭，俗卜文王之囿。必也專司牝牡，晉臣有誡於虞箴；如或不施林逵，蜀土何妨於釀具？俱焚見及。罝罘若在於昆岡；弊政攸加，縣法誠傷於雩杜。伊府之責，允得其中。
金吾不辨夜，草止者不慎。左巡使舉劾。訴云：「五月教茇舍，自有所由。」不伏。
國有振旅，畋且順時，將利武人之貞，是明司馬之法。惟彼茇舍，掌夜於軍。器械儼陳，防困獸於奔北；名號明立，與眾人為司南。指事既取於隨時，應命亦同於影響。金吾不辨，舉劾謂何？自為警夜之司，寧分驅獸之命。周亞夫營細柳，制敵宜遵；李將軍過灞亭，宵行何禁？左巡使糾非其罪，難以抵尤；草止者職司無他，孰為不慎。請從夏卿之教，無舉秋官之典。
得大畋所司不饁獸於郊。御史詰之。甲云：「將頒禽也。」
設彼大畋，陳其盛禮，車徒畢備，鐃鼓皆作。三發三刺，無差於進退；大獸小獸，爰及於公私。既而獲耳之校未施，驅逆之儀方罷。所司蒞職，舊典攸著，何饁祭之雲廢，乃頒禽而是先？宗伯守官，實虧於古制；主吏問罪，雅符於通識。以茲見詰，理合無辭。
乙為虞所司夏苗，乙萊田表地。或告有闕。訴稱：「恐傷夏苗，仰正斷。」
乙為澤虞，掌於原獸，司其牝牡，職在畋漁。逢有司之夏苗，而猶秉於《周禮》。至於萊田表地，事屬農休；驅豕迎貓，恐為害稼。何得迷夏令之事，行冬狩之儀？翻罪守官之人，奚勸在公之吏？或者有告，訟則未孚，虞人所陳，辭皆可據。請從審克，寧使厚誣。
林麓藪澤，以畋以漁，農牧衡虞，是糾是禁。禮無變俗，政在守官。甲獨於何？不臧厥訓。雖弦弧或進，足以表微；而皮冠不懸，無聞受令。法司順諛成德，舉以為非；君子正直於人，韙之無怒。可否之理，居然易知。
中郎高牟，率家僮出畋，晚歸滋水。長因醉使酒嗬止，雲違敕出畋。牟云：「今既斷酒，豈宜帶酒忿？」競詣金吾。
高牟早承亭育，夙效款誠，背牛加之絕壤，奉鷹揚之峻秩。屬以葉下黃山，草腓丹浦，曆飛熊之舊徑，徇逐兔之荒遊。既而獲已多乎，言指灞陵之路；日雲暮矣，果逢醉尉之嗬。類寬饒之發狂，焉知去就；同季布之飲酒，豈辨尊卑？既蚌鷸而相持，乃齊楚之俱失。則獵雖有禁，文不係於蕃官；酒乃停沽，限未拘於自飲。若其因酒入罪，豈非釀具招刑？以獵為違，則是移轅獲戾。彼此俱無本罪，論告皆失正途，既詣金吾之司，須寘玉條之典。但告雖不當，狀匪構虛，不可從敕反科，宜以不應寘罪，待知官陰，方定刑名。
得鄭州刺史廉範，以仲夏月令百姓弋獵。觀察使糾其違令。云：「為苗除害。」
網罟之設，有自來矣！犄角之用，其可廢乎？苟利人阜俗，亦違令何咎。廉範榮參建隼，職列褰帷，將布政以頒條，故違經而合道。當仲夏之月，畋以為苗；居專城之尊，德惟除害，不麛不卵，合取則於《禮經》；以畋以漁，蓋規承於《易象》。且獸之暴物，人何以堪？俾肅肅《兔罝》，不忘於詩義；芒芒禹跡，克疆我甫田。雖黎庶勞四體之勤，而畎畝取十千之歲，則原田膴膴，不逢走險之遊；稼穡芃芃，豈雜食蘋之地？刺史為政，諒在隨時；觀察所繩，奚將勸善？寘之於理，恐未通途。
眷彼獵徒，情多禽獸之獲；語茲農者，心惟稼穡之勤。鳴鏑彎弧，適騁麗龜之妙；晨耕夕耒，殊異非熊之師。坐毀重邱之瓶，行取閉門之詬。苟敗其器，宜徵陪償之資；言詈彼尊，有虧者耋之敬。野人不敏，於義何誅？
景張侯下綱，不及地。武賓遂貫之。監者謂無揖讓之禮，不坐奠豐上。賓袒決而退。
考賢論材，審藝觀德，爰設三侯之禮，以崇五善之儀。《狸首》登歌，是求於合雅；《采蘋》斯奏，何先於主皮？惟彼武賓，齒於其位，宜揖讓中節，允諧於觀善。何穿洞非儀，坐彰於伐德？綱則未下，射何速加，自貽監者之尤，遂幹司馬之政。不奠於坐，誠葉周人之式；袒決而還，亦符相圃之事。雖君子之爭，戒所苟得；而士師之律，未可深文。宜從肆緩，謂葉平典。
大獸小禽，各有攸處，敦弓潔矢，隨利而行。爰俾跡人，職斯厲禁，用舍必由其令，左右無乃失宜，苟封毒而重傷，雖省括而何狩？況今物遂蕃茂，政和鍾律，四靈雜襲，百瑞同休。彼何人斯？虧我王化，禁之可也，多訴奚為？
制國之用，必歲之杪，量大小而用地，審豐耗以視年。鳩化為鷹，見草木之搖落；豺既祭獸，設罻羅而以畋。然後順時出遊，因隙校獵，俾虞人以入澤，閱車徒而展事。昆蟲未蟄，無以火田，麛卵不傷，動必討叛。金吾申上，由矢不供，職司其憂，冬狩慮闕。然寬則得眾，敏則有功。合供雖則不供，恐闕固應未闕。若官曹立限，送者違程。於理難容，請從嚴斷。
