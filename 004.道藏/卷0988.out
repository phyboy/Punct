大唐文武孝德皇帝與大蕃聖神贊普，舅甥二主，商議社稷如一，結立大和盟約，永無渝替，神人俱以證知。世世代代，使其稱讚，是以盟文節目，題之於柱也：




最勝殊妙。甘露行門。佛秘密心，大總持印。入三昧之樞轄，會萬法之要機。陀羅尼之微旨也。佛頂尊勝者，佛陀波利，自天竺以來傳，誓睹文殊，入清涼而不返。因流梵唱，大布寰中。其有豎幢刹於四衢，飾芳辭於百寶。塵沾影觸，罪❥銷泮於朝陽，心誦目❥福海潛盈於夜注。清信士朱常慶等卅餘人，並英髦間代，禮樂超倫。家流敬誠，門光善瑞。從居浮幻，不染囂塵。雖服儒冠，❥❥❥戒共輸金❥合建洪因，立貞石以刊真文，樹良❥而雕相好。追琢將就，爰命紀時。乃為讚曰：
佛頂章句，微妙難名。梯航萬彙，福利群生。雕鐫翠{火又}，聳立於庭。沾風度影，垢滅塵輕。琢玉字以光煥，鎮寶彩以晶熒。期劫石而將朽，斯巨祉而無❥
佛弟子彭城郡夫人劉氏，為亡夫建造尊勝幢一所，願福資生界，因睹斯善。讚曰：
彭郡夫人，母儀欽則，追緒亡靈，爰憑佛力，建妙寶幢，❥空構日。其❥及身，萬罪消釋。所願良因，莊嚴亡識。百千萬祀，傳之貞石。
佛弟子彭城郡夫人劉氏，為亡夫建造尊勝幢一所，願福資生界，因睹斯善。讚曰：
彭郡夫人，母儀欽則，追緒亡靈，爰憑佛力，建妙寶幢，❥空構日。其❥及身，萬罪消釋。所願良因，莊嚴亡識。百千萬祀，傳之貞石。


原乎佛者大覺之號也，像者行教之相也。歸依則不墮諸塗，精進則克登彼岸。於戲！茫茫障海，浩浩昏衢。❥既解脫阿育王之興寶塔，華夷八萬四千區；梁武帝之建蓮宮，國土三百八十所，是知宏深之願，充逸寰瀛。虔敬❥瑞流芳。慈雲垂八極之中，惠日照六虛之內。寅緣益盛，性相兼資。生知者印印相承，積習者如如不斷。惟神❥塔廟遍於沙界。蓋以敷揚萬法，化諭群生者焉。
當縣大秀山大泉院，山連吳楚，地控人煙。從前雖有住持僧❥坰籬壁傾欹，簷楹摧毀。太和七年，清源僧行真巡禮此地，喜睹靈蹤，遂乃駐留，懇於香火。每歎金容蘚剝，寶座❥發宏願特地興修。自舍衣缽錢一百五十貫文，兼諸檀信等共舍錢七十貫文。並及工力，用構良緣，永成不朽。❥三間今已圓滿。並殿內功德，相次就成。朱柱峨峨，虹梁岌岌。星排畫栱，牙插層昂。簷張而鸞鳳將飛，瓦疊而鴛鴦❥山川草暗煙深，像桃源之景。置其齋堂廚庫，門屋軒廊。並更以茆茨，重成瓦裝。所有殿內功德，皆端嚴相好。彩塑❥來蔭浮濃之地，而況前臨紫陌，有水陸之縱橫；後枕青山，多松雪之鬱茂。時或三春正麗，九夏方濃。經商來看玩之時，❥名花夾路，瑞鳥盈山。駐行役以徘徊，仰精嚴而讚歎。可謂井邑祈恩之所，神祇集福之方，足以固護眾生，闡揚巨善。伏願聖壽壽比山河，永助皇風，風清寰海。府主太傅德山高峻，福海汪洋，永鎮雄藩，常持瑞節。縣尊郎中琴堂著美，龜印呈祥，早移華邑之資，即領朱輪之貴。西廳司直金石蘊德，鬆桂懷貞，更上碧霄，別光鴻漸。院主僧行真意珠堅固，心鏡圓明，將除煩惱之網羅，克就菩提之歧徑。檀信等色身永保，覺性常通，既茲回向之心，必離蓋纏之趣。伏冀慈風永扇，法海常流，遐邇晏清，黔黎安泰。然妙善菩薩，指南皆是其道場；而華光如來，報應盡從於供養。弟子常探二諦，每樂三乘，所嗟文昧摐金，目迷問乳。偶茲良會，可息塵機；輒述斐詞，以為讚曰。
大覺之門，方便之域。上古為用，百王不易。巢邑之南，魏關之側。茲有精舍，蓁❥草漏茆穿，塵侵雨滴。舊址堪傷，餘跡可惜。奇哉真公！於茲掛錫。舍以衣缽，創其功德。檀信之侶，鄉耆之籍。❥各施金璧。功既遂成，妙唯雕飾。玳瑁梁紅，鴛鴦瓦碧。後枕青山，前臨紫陌。水陸霞光，山凝黛色。❥長為利益，福及生聚。恩沾道釋，鍾梵無虧，香燈不息。護國護人，銷災銷厄。釋子之願，法王之力。❥常資邦國。唐保大二年甲辰歲五月一日記。
碧溪之月。清鏡中頭。我師我化。天下趙州。
後魏太史令晁崇，修渾儀以視星象。按其儀以永興四年歲次困敦創造，傳至後魏末。入齊往周隋，至於大唐。曆年久遠，儀蓋傾墜。日以太史去景雲三年，奉敕重令修造。使銀青光祿大夫檢校將作少監楊務廉與銀青光祿大夫行太史令瞿曇悉達、正議大夫行太史令李仙宗、試太史令殷知易、荊州都督秘書監兼右衛率薛玉銀、青光祿大夫檢校秘書監吳師道、正議大夫行秘書少監閻朝隱等，首末共營，各盡其思。至先天二年歲次赤奮若成，其銘曰：周天三萬七千里，分寸無欺；成歲三百六十日，盈縮有期。敬之敬之，以授人時。
蓋如如實際，性相平等，念念虛假，緣業萬殊。是以導之以解脫，禮樂未之❥誨之以究竟，象係所不言。鄜州寶室寺上座羅漢等，漏茲獨善，俯宏六度；不舍群生。服膺四攝。以大唐貞觀三年攝提在歲蕤賓禦律景丁統日己巳司辰，用銅三千斤，鑄鍾一口，法天地以為爐，假飛廉而扇炭。克❥侔造化，巧麗若神工。感蜀山而自響，擬漢殿而遠聞。莛弗能發，理切含宏。扣而斯應，義均虛受。聿警四部，式遵六時。未假於箭漏，靡資於雞鶴。懺誦顧而有節，精進因而無怠。方諸幾杖，小大之用既殊；譬以盤盂，洪纖之理多裕。輒緣斯義，乃為銘曰：
眇眇三界，悠悠四生。愛染有著，沉沒無明。法輪覺夢，慧炬照冥。大空罔得，微妙焉名。無為不往，有為不盡。去彼常樂，來深慈湣。然頭拯救？摩足汲引。且戒且禪，或檀或忍。爰造洪鍾，晨昏取則。和會攸仰。禮懺無忒。並航欲海，俱遊淨國。開物成務，是鐫是勒。
原夫❥樹開宗，道德希夷之際，尼邱誕聖，仁義韁鎖之間。終不能脫略生滅之途，輕舉塵牢之域。大矣哉！我能仁利見也。慈雲觸石，沃熛炭於炎廬；慧栰廣乘，濟沉骸於欲岸。清信女張氏，懷州獲嘉縣人。白水之源遂廣，傍控九河；黃石之道克隆，遠敷三略。像賢接武，襲冶分翹。祖德家風，可得而言矣！昔在繈褓，慈父❥❥言念惟桑，不忘造次。乃蒿簪藿食，宴坐經行。載❥陟岵之恩，忍絕乘龍之慶。未嬪高援，年已弱笄。以為寫❥❥❥薰修之末跡，紃組織紝。俗中之常累，非出代之要道。❥❥仰止高山，有終焉之誌。以垂拱二年二月十八日，因遊此寺，遂自投此崖，殉身饑獸。昔屍毗慈悲於一鳥，山童踴躍於八字，殆無以過也。母朱氏，恨起漢皋之珠，怨結秦樓之鳳。乃發茲宏願，造浮圖五級。其地也，丹崖如削，青松似蓋。岩泉瀑布，山石開蓮。騎鱗餌術之賓，坐桃源而長嘯。驂鴻轡鸐之士，披竹徑以吹笙。斯乃出代之佳遊者也。
大周如意元年，歲次壬辰，七月甲午朔十五日戊申，功用斯畢，敢以此福，上為聖神皇帝陛下，及❥❥七代祖神德祖❥高父言堪，見存母朱，姊大娘、二娘、妹娘子、弟知微，並諸眷屬，法界蒼生，同登彼岸。恐陵穀遷貿，乃勒銘云：
猗歟張氏，堅操日新。凝姿月浦，垂耀❥津。徘徊漢曲，飄颻洛濱。去彼穢累，來斯善因。誌遊五淨，心出六塵。欲求❥境，先棄今身。
哀哀慈母，言念傷情。建斯功德，構此經營。下臨❥地，上出太清。高峙邈邈，孤秀亭亭。❥❥❥❥❥搖鐸聲。庶千秋而萬歲，長不朽而無傾。
猗歟法鼓，儼形規矩。頂峙飛龍，腰凝鸞舞。響震花飄，聲留鳥聚。遠徹普天，遙聞率土。警集仙眾，覺悟俗伍。四生棟梁，三界門戶。永鎮珠官，長懸紫府。創器一成，邈然千古。景龍二年太歲己酉十月二十三日。
夫至道潛運，不言而化成；大象孕靈，不宰之功遂。斯則神元妙賾，雖日用而莫知；況耳目不該，豈視聽之能識？由是給園多士，並赴緇林。方丈比邱，鹹歸柰苑。有想非想，住法非常樂之宗；色空即空，生滅豈菩提之果。於是清信士易州新安府折衝都尉李文安，遊心正覺，妙達苦空。知勞生之有涯，設津梁於彼岸。乃於范陽縣西雲居寺，為亡妻河東郡君薛氏敬造石浮圖一所。旁求琬玉，荊岫為之獻琛；遠召良工，班輸以之呈巧。盤螭隱伏，與雲絳而相交；靈鳳將翔，共陽烏而接翼。飛空七級，狀多寶之移來；騰虛四回，疑眾仙之湧出。兼以山含萬象，地蘊靈奇。蓮沼澄光，似猴池之浴日；鬆枝引籟，若隻樹之吟風。眾妙難名，約敷厥美。冀同拂石，萬劫茲山。銘曰：
麗哉宏璧，出矣昆山！磨礱不日，神儀宛然。亭亭淨域，峨峨給園。光浮十界，色照三天。
眾妙功德，莫惟斯重。鏤鳳傍矯，雕龍上聳。買地有巢，福田無種。利益潛通，存沒偕奉。
自從戎旅，竭鯁忠誠。居家有理理之風，在職著勤勤之德。屬西蕃獻屢入和親，遂建鴻勳，名芳麟閣。自謂年逾耳順，永泉扃。痛深巾劄之情，悲愴克諧之道。今罄盡家資，為造功德。伏惟幽途所感，昭察誌心。光其不朽之名，以表芳猷之績。於戲哀哉！，乃為銘曰：
日轉星回，暑往寒來。陵夷海變，功立人摧。痛悲繐帳，哀結夜台。千秋兮萬歲，厥德兮隆該。
粵我皇唐之經六合，總萬方，撫綠圖，尊紫極，九十有八年矣！實用進忠直，黜佞邪，尚有功，任有德。一臻斯道，而天下密如。雖堯舜之治，禹湯之政，對而為語，誠固何慚？然以股肱要❥物務殷綜，俾將撫字，實冀惟良，任難其人。博選髦傑，則有我劉公，首膺榮命，上❥天心。詢事考言，帝俞則寄。牽朱絲而就職，擁墨綬以臨人。察察焉，兢兢焉！允光明王之舉也。故嚐以德惟善政，政在養人。言念孤弱，殆將流涕。於是設教敷化，寬獄緩刑。黠吏移心，凶渠束手。誨我子弟，植我田疇。庶績其凝，人用胥悅。加以樽搖晚酌，息前庭之訟端；琴弄宵閑，坐北堂之微月。則使觿童蠶妾，咸曰來蘇；杖老耕夫，僉謀再借。然公以誌崇元寂，契入道真。悟法性空，不生不滅；解如來意，無我無人。則鍾鼎非度世之資，軒裳豈出塵之具？方欲潔誠洗慮，高致清虛。解帶抽簪，遺累天壤。乃❥茲祿❥發此淨心，敬樹幡竿於柏梯山寺之西南岑也。錯綜繒綺，雕飾梓材。匠人盡斧斤之奇，女工窮縟繡之妙。規模逾逸，今古莫儔。迫而察之，有若神化。然則前臨峻嶠，北負平原，崢嶸萬仞，蕭條千里。風生牝穀，韻清響於禪林；澗入猴池，靜涓流於定水。長蘿絓日，層峰擁雲。幽溪不春，邃壑無景。殊形詭狀，不可殫論。信山嶽之神秀，靈仙之所窟宅。然仆識❥❥❥材行庸疏，式踐文場，猶迷閫閾。初航學海，未辯波潮。好事必旌，常有其誌。❥❥❥寺都維那法泰上人為予傳之，偉其事績。目雖❥睹，耳所蹔聞。粉墨抽毫，式銘景福。其銘曰：
於皇有唐，紹統三光。功侔往帝，名超上皇。四海無外，率土賓王。克明峻德，俗阜人康。

思絕鍾鼎，契入幽真。念茲含識，幾慟心神。乃眷南顧，廣樹冥因。華幡❥日，雕竿倚雲。
直侵黃道，迥瞰紫微。晴虹偶影，度鳥驚飛。莊嚴孔備，功德巍巍。配山河兮永固，與天地而同歸。




夫老釋之教，本乎利於人，故廣其門，而論於眾，得其門者尚鮮矣！日有故右神策軍襄樂防秋同正將、兼押衙銀青光祿大夫、檢校太子詹事、上柱國董府君，公諱敘，洞達至理，敬崇佛書，積善承家，慶流於後。有嗣子曰瑾，未冠從仕，信義已立。孝❥❥❥瘵之際勵❥度家殯儀所須，完❥不齎卜筮葉吉，窆於斯原。卒哭之前，喪事雲畢。夫人夏侯氏，灑泣喪次，撫孤訴天。緬公之平生，非善不作，思契神路，唯福是先。乃命工人，斫貞石，峰勢屹立，斯幢告成，亦以為至哀飾也。故秉筆書事，昭乎❥❥❥❥❥。

嚐聞妙覺空寂，福潤四生；帝德無垠，包含萬有。仆恭念累稔，無方奉答，乃攬諸❥義可建以炬幢，遇良匠運奇巧，班輸豈能說其妙？遂盤石開蓮，彫星寫月，神仙鼓樂，天梵飛香，刻真相具三乘寶身，勒金偈說十種功德。不日而就，立乎此方。乃為頌曰：
聖智深妙，體用無量。現之巨海，湧於毫末。隱之須彌，滅於芥藏。行藏若是，廣利含識。瞻仰圍繞，名傳淨域。寶燈建兮有時，劫石壞兮無虧。表凡愚兮敬作，惟聖者兮所知。
夫登涅槃山者，要馮戒足；入佛法海者，必藉慈航。幽棲寺尼正覺，❥香靉馥，定水澄清。潤三草而布慈雲，警四山而雷法鼓。不謂三龍從毒，蔭宅將危；二鼠挻災，憂殘意樹。遂即傾天秘寶，構此蜂台；竭地藏珍，將營雁塔。其塔乃岧嶢入漢，與玉兔而爭暉；嵬嶪侵雲，共金烏而合曜。即願危藤永茂，朽樹長春，睹遣情塵，聞銷意垢。❥❥其詞曰：
晈見顧高，葺此台塔。妍岩疑語，凝源擬業。
武德五年歲次壬年八月十五日甲子，揚州總管府造青銅鏡一面，充癸未年元正朝貢。其銘曰：
上元啟祚，靈鑒飛天。一登仁壽，於萬斯年！
清河曉月，澄雪皎波。月曉河澄，雪皎波清。曉河澄雪，皎波清月。波清月曉，河澄雪皎。
清波皎雪，澄河曉月。波皎雪澄，河曉月清。皎雪澄河，曉月清波。雪澄河曉，月清波皎。（右花上八字，環旋讀之，得十六句）
清光耀日，菱芳照室。光耀日菱，芳照室清。耀日菱芳，照室清光。日菱芳照，室清光耀。
清室照芳，菱日耀光。室照芳菱，日耀光清。照芳菱日，耀光清室。芳菱日耀，光清室照。（右枝上八字，環旋讀之，得十六句）
篇章隱約，雅合雍熙。鉛華著飾，盡瘁妍媸。旋軀合配，懿德章施。宣光炳耀，列象標奇。先人後己，閱禮崇詩。懸堂象設，啟匣光馳。傳芳遠古，照引毫厘。堅惟瑩澈，跡異磷緇。連星引月，藻振芳垂。妍齊錦繡，色配漣漪。虔思早暮，守謹閨闈。圓虛配道，象罔齊儀。煙凝綴玉，影表方枝。捐瑕滌怪，釋怨忘疲。蓮芳表質，日素凝姿。編辭衍義，質動形隨。前瞻後戒，雪拂雲披。聯翩動鵲，映掩辭螭。蟬輕約鬢，柳翠分眉。全斯節誌，敬爾尊卑。鮮含翠羽，影透輕池。源分派引，地等天規。延年益壽，代變時移。筌簡等義，繪彩分詞。
詞分彩繪，義等簡筌。移時變代，壽益年延。規天等地，引派分源。池輕透影，羽翠含鮮。卑尊爾敬，誌節斯全。眉分翠柳，鬢約輕蟬。螭辭掩映，鵲動翩聯。披雲拂雪，戒後瞻前。隨形動質，義衍辭編。姿凝素日，質表芳蓮。疲忘怨釋，怪滌瑕捐。枝方表影，玉綴凝煙。儀齊罔象，道配虛圓。闈閨謹守，暮早思虔。漪漣配色，繡錦齊妍。垂芳振藻，月引星連。緇磷異跡，澈瑩惟堅。厘毫引照，古遠芳傳。馳光匣啟，設象堂懸。詩崇禮閱，己後人先。奇標象列，耀炳光宣。施章德懿，配合軀旋。媸妍瘁盡，飾著華鉛。熙雍合雅，約隱章篇。（右輪間百九十二字，左旋讀之，自「篇」字起，至「詞」字止。右旋讀之，自「詞」字起至「篇」 字止，得九十六句。）
賈林（疑）己酉歲秋八月幾望，身王休合二金二鎰有四兩。規三咫❥神。先生銘之曰：

有玉辭夏，惟金去秦。俱隨革故，共集鼎新。儀天寫質，象日開輪。率舞鸞鳳，奔走鬼神。長懸仁壽，天子萬春。
神冶有因，誌煉成真。玉堂偏親，長宜子孫。
絕照覽心，圓輝矚麵。藏寶匣而光掩，掛玉台而影見。鑒羅綺於後庭，寫衣簪乎前殿。
湅治銅華清而明，以之為鏡，因宜文章。延年益壽去不祥，與天無極而日月之光。
永保命，水銀星。陰精百煉得為鏡，八卦壽象備衛神。
日初升，月初盈。纖翳不生，肖茲萬形。是曰攖寧，瑩乎太清。
