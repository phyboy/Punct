興光，新羅王理洪弟。初與太宗同名，武后改焉。長安二年冊立，仍襲兄輔國大將軍、行豹韜衛大將軍、雞林州都督之號。開元二十一年加授開府儀同三司、寧海軍使。二十五年卒，贈太子太師。
臣鄉居海曲，地處遐陬。元無泉客之珍，本乏賨人之貨。敢將方產之物，塵黷天官；駑蹇之才，滓穢龍廄。竊方燕豕，敢類楚雞。深覺靦顏，彌增戰汗。
伏惟陛下執象開元，聖文神武。應千齡之昌運，致萬物之嘉祥。風雲所通，咸承至德；日月所照，共被深仁。臣地隔蓬壺，天慈洽遠；鄉暌華夏，睿澤覃幽。伏睹瓊文，跪披玉匣。含九霄之雨露，帶五彩之鵷鸞。辨惠靈禽，素蒼兩妙，或稱長安之樂，或傳聖主之恩。羅錦彩章，金銀寶鈿，見之者爛目，聞之者驚心。原其獻款之功，實繇先祖；錫此非常之寵，延及末孫。微効若塵，重恩如嶽。循涯揣分，何以上酬？
伏奉恩敕，浿江以南，宜令新羅安置。臣生居海裔，沐化聖朝。雖丹素為心，而功無可效；以忠正為事，而勞不足賞。陛下降雨露之恩，發日月之詔，錫臣土境，廣臣邑居，遂使墾辟有期，農桑得所。臣奉絲綸之旨，荷榮寵之深，粉骨糜身，無繇上答。
彥昇，新羅王重興相，元和七年重興卒。冊授開府儀同三司、檢校太尉、使持節大都督雞林州諸軍事、兼持節充寧海軍使、上柱國。新羅國王。太和五年卒。
先在太學生崔利貞、金叔、貞樸、季業四人，請放還蕃。其新赴朝貢金允夫、金立之、樸亮之等一十二人，請留在宿衛。仍請配國子監習業，鴻臚寺給資糧。
忠信，新羅王興光從弟。開元中留宿衛，授左領軍衛員外將軍。二十二年受代上表。
臣所奉進止，令臣執節本國，發兵馬討除靺鞨，有事續奏者。臣自奉聖旨，誓將致命。當此之時，為替人金孝方身亡，便留臣宿衛。臣本國王以臣久侍天庭，遣從姪志廉代臣，今已到訖，臣即合還。每思前所奉進止，無忘夙夜。陛下先有制，加本國王興光寧海軍大使，錫之旌節，以討凶殘。皇威載臨，雖遠猶近，君則有命，臣敢不祗？蠢爾夷俘，計亦悔禍。然除惡務本，布憲惟新，故出師義貴乎三申，縱敵患貽於數代。伏望陛下因臣還國，以副使假臣。盡將天旨，再宣殊裔。豈惟斯怒益振，固亦武夫作氣，必傾其巢穴，靜此荒隅，遂夷臣之小誠，為國家之大利。臣等復乘桴滄海，獻捷丹闈，效毛髮之功，答雨露之施，臣所望也。伏惟陛下圖之。
臣本國朝天二百餘載，嘗差質子宿衛闕庭。每有天使臨蕃，即充副使，轉通聖旨，下告國中。今在城宿衛質子，臣次當行之。
仁渷，辰韓茂竣人。天祐中官新羅國翰林學士，守兵部侍郎知端書院事。
聞夫真境希夷，元津杳渺。澄如滄海，邈若太虛，智舟何以達其涯，慧駕莫能尋其際。況復去聖逾遠，滯凡既深，靡制心猿，難調意馬。由是徇虛棄實者，俱懷逐塊之情；執有迷空者，盡起趨炎之想。若非哲人出世，開士乘時，高演真宗，廣宣善誘，何以爰析重元之禮，得歸眾妙之門。潛認髻珠，密傳心印，達斯道者，豈異人乎？大師是也！
大師法諱行寂，俗姓崔氏，其先周朝之尚父遐苗，齊國之丁公遠裔。其後使乎兔郡，留寓雞林，今為京萬河南人也。祖諱金，避世辭榮，幽居養誌。父諱佩常，年登九歲。學冠三冬，長牽投筆之心，仍效止戈之藝。所以系名軍旅，充職戎行。母薛氏，夢見僧謂曰：「宿因所追，願為阿襄之子。」覺後感其靈瑞，備啟所天，自屏膻腴，勤為胎教，以太和六年十二月三十日誕生。大師生標奇骨，有異凡流，遊戲之時，須為佛事。每聚沙而造塔，常摘葉以為香，爰自青衿，尋師絳帳，請業則都忘寢食，臨文則總括宗源。嘗以深信金言，誌遺塵俗，謂父曰：「所願出家修道，以報罔極之恩。」其父知有夙根，合符前夢，不阻其志，愛而許之。遂乃削染披緇，苦求遊學，欲尋學海，歷選名山。至於伽耶海印寺，便謁宗師，精探經論，統雜花之妙義，玩貝葉之真文。師謂學徒曰：「釋子多聞，顏生好學，昔聞其語，今見其人，豈與青眼赤髭同年而語哉？」大中九年，於福泉寺官壇受其具戒。既而浮囊誌切，系草情深，像教之宗，已勞力學；元機之旨，盍以心求？所以杖策挈瓶，下山尋路，徑詣崛山，謁通曉大師，自投五體，虔啟衷懷。大師便許升堂，遂令入室，從此服膺數載，勤苦多方，雖至道❥❥目擊罄成山之志。而常齋淡薄，神疲增煮海之勞。則知歷試諸艱，多能鄙事，每於坐臥，只念遊方。遂於咸通十一年，投入備朝使金公緊縈❥笑之心備陳所誌。金公情深傾蓋，許以同舟。無何，利涉大川，達於西岸，此際不遠千里，至於上都，尋蒙有司特具事由，奏聞天聽，降敕宜令左街寶堂寺孔雀子院安置。大師所喜神居駐足，勝境棲心。未幾降誕之辰，敕徵入內，懿宗皇帝遽宏至化，虔仰元風。問大師曰：「遠涉滄溟，有何求事？」大師對敕曰：「貧道幸獲觀風上國，問道中華。今日叨沐鴻恩，得窺盛事。所求遍遊靈跡，追尋赤水之珠；還耀吾鄉，更作青邱之印。」天子厚加寵賫，甚善其言，猶如法秀之逢晉文，曇鸞之對梁武，古今雖異，名德尤同。以後至五臺山，投花嚴寺，求感於文殊大聖。先上中臺，忽遇神人，鬢眉皓爾，叩頭作禮，膜拜祈恩，謂大師曰：「不易遠來，善哉佛子！莫淹此地，速向南方。認其五色之霜，必沐曇摩之雨。」
大師含悲頂別，漸次南行。乾符二年，至成都府，巡謁到靜眾精舍，禮無相大師影堂。大師新羅人也，因謁寫真。具聞遺美。為唐帝導師，元宗之師。同鄉唯恨異其時，後代所求追其跡。企聞石霜慶諸和尚，啟如來之室，演迦葉之宗，道樹之陰，禪流所聚。大師殷勤禮足，曲盡虔誠，仍棲方便之門，果得摩尼之寶。俄而追遊衡嶽，參知識之禪居；遠至曹溪，禮祖師之寶塔。傍東山之遐秀，采六葉之遺芳，四遠參尋，無方不到，雖觀空色，豈忘偏陲？以中和五年，來歸故國。時也至於崛嶺，重謁大師。大師云：「且喜早歸，豈期相見。」後學各得其賜，念茲在茲，所以再托扉蓮，不離左右。中間忽攜瓶缽，重訪水雲，或錫飛於五嶽之初；暫棲天柱，或杯渡於三河之後，方住水精。至文德二年四月中，崛山大師寢疾。便往故山，精勤侍疾，至於歸化，付囑傳心者，惟在大師一人而已。初憩錫於朔州之建子巖，才修茅舍，始啟山門，來者如雲，朝三暮四。頃歲時當厄運，世屬屯蒙，災星長照於三韓，毒霧常鋪於四郡，況於巖谷，無計潛藏。乾寧初至止王城，薰エ葡於焚香之寺；光化末旋歸野郡。植旃檀於草之墟。所恨正值魔軍，將宣佛道，孝恭大王驟登寶位，欽重禪宗，以大師獨步海東，孤標天下，特遣僧正法賢等聊飛鳳筆，徵赴皇居。大師謂門人曰：「自欲安禪，終須助化。吾道之流於末代，外護之恩也。」乃以天祐三年秋九月初，忽出溟郊，方歸京邑。至十六日，引登秘殿。孤坐禪床之上，預凈宸襟，整其冕服，待以國師之禮，虔申鉆仰之情。大師辭色從容，神儀自若，尊道說羲、軒之術，治邦談堯、舜之風❥，鏡忘疲，洪鐘待扣。有親從上殿者四人，曰行謙邃、安信宗、讓規、讓景，行超十哲，名蓋二禪。探元鄉之秘宗，論絕境之幽致。聖人見，頻回麈尾，甚悅龍顏。
至於明年夏末，乍別京畿，略遊海嶠，至金海府，蘇公忠子知府及第律熙領軍，莫不斂衽欽風，開襟慕道，請居名寺，冀福蒼生。大師可以棲遲，暗垂慈化，掃妖煙於塞外，灑甘露於山中。
神德大王光統丕圖，籠徵赴闕。至貞明元年春，大師遽攜禪眾，來至帝鄉，依前命南山實際寺安之。此寺則先是聖上以黃閣潛龍，禪扃附鳳，尋付大師，永為禪宇。此時奉迎行在，重謁慈顏，爰開有待之心，再聽無為之說。辭還之際，特結良因。爰有女弟子明瑤夫人，鰲島宗枝，鳩林冠族，仰止高山，尊崇佛禮，以石南山寺請為收領，永以住持。秋七月，大師以甚愜雅懷，始謀棲止。此寺也，遠連四嶽，高壓南溟，溪澗爭流，酷似金與之谷；巖巒鬥峻，凝如紫蓋之峰，誠招隱之幽居，亦棲禪之佳境者也。大師遠探靈，未有定居，初至此山，以為終焉之所。至明年春二月初，大師覺其不，稱染微屙。至十二日詰旦，告眾曰：「生也有涯，吾將行矣！守而勿失，汝等勉旃。」趺坐繩床，儼然就滅。報齡八十五，僧臘六十一。於時雲霧晦冥，山巒震動，有山下人望山頂者，五色光氣沖於空中，中有一物上天，宛然金柱。豈止智順則天垂花蓋，法成則空斂靈棺而已哉！
於是門人等傷割五情，若亡天屬。至十七日，敬奉色身，假隸於西峰之麓。聖考大王忽聆遷化，良惻仙襟，特遣中使監護葬儀，仍令吊祭。至三年十一月中，改葬於東巒之頂，去寺三百來步。全身不散，神色如常，門下等重睹慈顏，不勝感慕，仍施石戶封閉。大師資靈河嶽，稟氣星辰，居縷褐之英，應黃裳之吉。由是早棲禪境，久拂客塵，裨二主於兩朝，濟群生於三界，邦家安泰，魔賊歸降。則知大覺真身，觀音後體，啟元關而敷揚至理，開慈室而汲引元流。生命示亡，效鶴樹歸真之跡，化身如在，追雞峰住寂之心，存沒化人，始終宏道，可謂定慧無方，神通自在者焉。弟子信宗禪師、周解禪師、林亻品禪師等五百來人，共保一心，皆居上足，常勤守護，永切追攀，每念巨海塵飛，高風電絕，累趨魏闕，請樹豐碑。今上克纘洪基，恭承寶，欽崇禪化，不異前朝。贈謚曰「朗空大師」，塔名「白月棲雲之塔」，爰命微臣，宜修齏臼。仁氵兗固辭不免，惟命是從，輒課菲詞，式揚餘烈。譬如提壺酌海，莫知溟渤之深；執管天，難測穹蒼之闊。然而早蒙慈誨，眷以宗盟，惟以援筆有情，著文無愧，強名元道，將報法恩。其詞曰：
至道無為，猶如大地。萬法同歸，千門一致。粵惟正覺，誘彼群類。聖凡有殊，開悟無異。懿歟禪伯，生我海東。明同日月，量等虛空。名由德顯，智與慈融。去傳法要，來化童蒙。水月澄心，煙霞匿曜。忽飛美譽，頻降佳召。扶贊兩朝，闡揚元教。瓶破燈明，雲開月照。哲人去世，緇素傷心。門徒願切，國主恩深。塔封巒頂，碑倚溪潯。芥城雖盡，永曜禪林。
建字若夫，松嶽郡人。大順景福間，新羅政衰，弓裔據高句麗之地，國號泰封。建事裔為侍中，梁貞明四年，逐裔自立。後唐長興中冊為大義軍使特進檢校太保，使持節元菟州都督上柱國高麗王。晉天福六年加授開府儀同三司檢校太師，開運二年卒。
天授元年六月丁巳詔曰：「前主當四郡土崩之時，鏟除寇賊，漸拓封疆，未及兼並海內，俄以酷暴禦眾，以奸回為至道，以威侮為要術。徭煩賦重，人耗土虛。而猶宮室宏壯，不遵制度，勞役不止，怨讟滋興。於是竊號稱尊，殺妻戮子，天地不容，神人共怨！荒墜厥緒，可不戒乎？朕資群公推戴之心，登九五統臨之極，移風易俗，鹹與惟新，宜遵改轍之規，深鑒伐柯之則。君臣諧魚水之歡，河海協宴清之慶，內外群庶，宜悉朕懷。」
辛酉詔曰：「設官分職，任能之道斯存；利俗安民，選賢之務是急。誠無官曠，何有政荒？朕叨膺景命，顯馭丕圖，顧臨蒞以難安，念庸虛之可懼。惟慮知人不明，審官多失，俾起遺賢之歎，深乖得士之宜，寢興載懷，職此而已。內外庶僚，並稱其職，則匪獨今時之致理，足貽後代之可稱，宜其登庸列辟，曆試群公，勉務精選，鹹使僉諧。自中及外，具悉朕懷。」
乙丑詔曰：「為國當務節儉，民富倉實，雖有水旱饑饉，不能為患。所有內莊及東宮食邑積穀，歲久必多朽損。其以內奉郎中能梵為審穀使。」
戊辰詔曰：「朕聞乘機革制，正謬是詳，導俗訓民，號令必順。前主以新羅階官郡邑之號，悉皆鄙野，改為新制行之，累年民不習知，以至惑亂。今悉從新羅之制，其名義易知者，可從新制。」
辛亥詔曰：「前王視民如草芥，而惟欲之從，乃信讖緯，遽棄鬆嶽，還居斧壤，營立宮室，百姓困於土功，三時失於農業。加以饑饉薦臻，疾疫仍起，室家棄背，道堇相望，一匹細布，直米五升，至使齊民賣身鬻子，為人奴婢。朕甚閔焉！其令所在具錄以聞。」
又詔曰：「人君運佐時之奇略，樹蓋世之高勳者，錫之以分茅胙土，褒之以峻秩崇班。是百代之常典，千古之宏規也。朕出自側微，才識庸下，誠資群望，克踐洪基。當其廢暴主之時，竭忠臣之節者，宜行賞賚，以獎勳勞。其以洪儒裴元慶、申崇謙、卜智謙為第一等，給金銀器、錦繡綺被褥、綾羅布帛有差。堅權能實、權慎、廉湘金、樂連珠、麻暖為第二等，給金銀器、錦繡綺被褥綾帛有差。其第三等二千餘人，各給綾帛穀米有差。朕與公等欲救生民，未能終守臣節，以此為功，豈無慚德？然而有功不賞，無以勸將來，故有今日之賞，公等明知朕意。」
十五年五月甲申，諭群臣曰：「頃完葺西京，徙民實之，冀憑地方，平定三韓，將都於此。今者民家雌雞化為雄，大風官舍頹壞，夫何災變至此？昔晉有邪臣，潛畜異謀，其家雌雞化為雄。卜云：‘人懷非分，天垂警戒，不悛其惡，竟取誅滅。’吳王劉濞之時，大風壞門拔木，其卜亦同，濞不知戒，亦底覆亡。且《祥瑞誌》云：‘行役不平，貢賦煩重，下民怨上，有此之應。’以古驗今，豈無所召？今四方勞役不息，供費既多，貢賦未省，竊恐緣此，以致天譴，夙夜憂懼，不敢遑寧。軍國貢賦，難以蠲免。尚慮群臣不行公道，使民怨谘，或懷非分之心，致此變異，各宜悛心，毋及於禍。」
十七年五月乙巳，幸禮山鎮。詔曰：「往者新羅政衰，群盜競起，民庶亂離，暴骨荒野。前主服紛爭之黨，啟邦國之基，及乎末年，毒流下民，傾覆社稷。朕承其危緒，造此新邦，勞役瘡痍之民，豈予意哉？但草昧之時，事不獲已，櫛風沐雨，巡省州鎮，修完城柵，欲令赤子得免綠林之難，由是男盡從戎，婦猶在役，不忍勞苦，或逃匿山林，或號訴官府者，不知幾許。王親權勢之家，安知無肆暴淩弱，困我編氓者乎？予以一身，豈能家至而目睹？小民所以末由控告，呼籲彼蒼者也。宜爾公卿將相食祿之人，諒子愛民如子之意，矜爾祿邑編戶之氓。若以家臣無知之輩，使子祿邑，惟務聚斂，恣為割剝，爾亦豈能知之？雖或知之，亦不禁制，民有論訴者，官吏徇情掩護，怨讟之興，職競由此。予嚐誨之，欲使知之者增勉，不知者能誡。其違令者，別行染卷，猶以匿人過為賢，不曾舉奏。善惡之實，曷得聞知？如此寧有守節改過者乎！爾等遵我訓辭，聽我賞罰。有罪者不論忠賤，罰及子孫，功多罪小，量行賞罰。若不改過，追其祿俸，或一年二三年五六年，以至終身不齒。若誌切奉公，終始無瑕，生享榮祿，後稱名家，至於子孫，優加旌賞。此則非但今日，傳之萬世，以為令範。人有為民陳訴，勾喚不赴，必令再行勾喚，先下十杖，以治違令之罪，方論所犯。吏若故為遷延，計日罪責。又有怙威恃力，令之不可觸者，以名聞。」
今年六月內當國中原府入吳越國使張訓等回，伏聞大吳皇帝已行禪禮，中外推戴，即登大寶者。
伏惟皇帝陛下道契三無，恩涵九有。堯知天命已去，即禪瑤圖；舜念厯數在躬，遂傳玉璽。建夙惟庸陋，獲託生成，所恨沃日波遙，浮天浪闊。幸遇龍飛之旦，用申燕賀之儀。無任歸仁戴聖鼓舞激切之至。
伏奉吳越國通和使班尚書所傳詔書一道，兼蒙足下辱示長書敘事者。伏以華軺膚使，爰致製書，尺素好音，兼承教誨，捧芝檢而雖增感激，辟華箋而難遺嫌疑。今託回軒，輒敷危衽。
僕仰承天假，俯迫人推，過叨將帥之權，獲赴經綸之會。頃以三韓厄會，九土凶荒，黔黎多屬於黃巾，田野無非於赤土，庶幾弭風塵之警，有以救邦國之災。爰自善鄰，於焉結好，果見數千里農桑樂業，七八年士卒閒眠。及至酉年，維時陽月，忽焉生事，至於交兵。足下始輕敵以直前，若螗蜋之拒轍；終知難而勇退，如蚊子之負山，拱手陳辭，指天作誓，今日之後，永世歡和，苟或渝盟，神其殛矣，僕亦尚止戈之武，期不殺之仁，遂解重圍，以休疲卒，不辭質子，但欲安民，此則我有大德於南人也。豈謂歃血未乾，凶威復作，蜂蠆之毒，侵害於生靈；狼虎之狂，為梗於畿甸。金城窘迫，黃屋震驚，仗義尊周，誰似桓文之霸；乘間謀漢，惟看莽卓之奸。致使王之至尊，枉稱子於足下，尊卑失序，上下同憂，以謂非有元輔之忠純，豈得再安於社稷！
以僕心無匿惡，志切尊王，將援置於朝廷，使扶危於邦國。足下見毫釐之小利，忘天地之厚恩，斬戮君王，焚燒宮闕，菹醢卿士，虔劉士民，熙姜則取以同車，珍寶則奪之稇載，元惡浮於桀紂，不仁甚於獍梟。僕怨極崩天，誠深卻日，庶效鷹鸇之逐，以申犬馬之勤，再舉干戈，兩更槐柳，陸戰則雷馳電擊，水攻則虎搏龍勝。動必成功，舉無虛發。逐尹邠於海岸，積甲如山；擒鄒祖於邊城，伏屍蔽野。燕山郡畔，斬吉奐於軍前；馬利城邊戮隨晤於纛下。拔任存之日，邢積等數百人捐軀；破青州之時，直心等四五輩授首。桐藪望旗而潰散，京山銜璧以投降，康州則自南而來歸，羅府則自西而移屬。
侵攻若此，收復寧遙？必期泜水營中，雪張耳千般之恨；烏江亭上，成漢王一捷之功。竟息風波，永清寰海，天之所助，命將何歸？況吳越王殿下德洽包荒，仁深字小，特出綸於丹禁，諭戢難於青邱。既奉訓謨，敢不尊奉？若足下祗承睿旨，悉戢凶機，不惟副上國之仁恩，抑亦紹東海之絕緒。若不過而能改，其如悔不可追。

大師法號忠湛，俗姓金氏，其先雞林冠族，兔郡宗枝，❥❥島以分榮，托桑津而別派。遠祖多❥陶潛而不事王侯，希賈詡而寧求祿位。所以考槃樂道，早攻莊列之書；招隱攀吟，常避市朝之譽。母❥賢之子豈無修聖善之心。感此靈奇，求生法允，以咸通十年八月一日誕生。大師生有殊相，弱無戲言❥，性靈超眾，神悟絕倫，槐市橫經，杏園命筆。二親嘗邀相者相之，雲若至甘羅之歲，鳳舉難量，終臻賈誼之❥至失於怙恃，惟恨棲遑。


朕聞大舜耕歷山，終受堯禪；高帝超沛澤，遂興漢業。朕亦起自單平，謬膺推戴，夏不畏熱，冬不避寒，焦身勞思，十有九載。統一三韓，叨居大寶，二十五年，身已老矣！第恐後嗣縱情肆意，敗亂綱紀，大可憂也！爰述訓要，以傳諸後。庶幾朝披夕覽，永為龜鑒。
其一曰：吾國家大業，必資諸佛護衛之力，故創禪教寺院，差遣住持焚修，使各治其業。後世奸臣執政，徇僧請謁，各業寺社，爭相換奪，切宜禁之。
其二曰：諸寺院皆道詵推占山水順逆而開創。道詵云：「吾所占定外，妄加創造，則損薄地德，祚業不永。」朕念後世國王公侯後妃朝臣，各稱願堂，或增創造，則可憂也！新羅之末，競造浮屠，衰損地德，以底於亡，可不戒哉！
其三曰：傳國以嫡，雖曰常禮。然丹朱不肖，堯禪於舜，實為公心。若元子不肖，與其次子，又不肖，與其兄弟之眾所推戴者，俾承大統。
其四曰：惟我東方，舊慕唐風，文物禮樂，悉遵其制，殊方異土，人性各異，不必苟同。契丹是禽獸之國，風俗不同，言語亦異，衣冠制度，慎勿效焉。
其五曰：朕賴三韓山川陰祐，以成大業。西京水德調順，為我國地脈之根本，大業萬代之地，宜當四仲巡駐，留過百日，以致安寧。
其六曰：朕所至願，在於燃燈入關。燃燈所以事佛，入關所以事天靈，及五嶽名山大川龍神也。後世奸臣建白加減者，切宜禁止！吾亦當初誓心，會日不犯國忌，君臣同樂，宜當敬依行之。
其七曰：人君得臣民之心為甚難，欲得其心，要在從諫遠讒而已。從諫則聖，讒言如蜜，不信則讒自止。又使民以時，輕徭薄賦，知稼穡之艱難，則自得民心，國富民安。古人云：「芳餌之下，必有懸魚。重賞之下，必有良將。張弓之外，必有避鳥。垂仁之下，必有良民。」賞罰中則陰陽順矣。
其八曰：車峴以南，公州江外，山形地勢，並趨背逆，人心亦然。彼下州郡人參與朝廷，與王侯國戚婚姻，得秉國政，則或變亂國家。或銜統合之怨，犯蹕生亂。且其曾屬官寺奴婢，津驛雜夫，或投勢移免，或附王侯宮院，奸巧言語，弄權亂政，以致災變者，必有之矣！雖其良民，不宜使在位用事。
其九曰：百辟群僚之祿，視國大小以為定制，不可增減。且古典云：「以庸制祿，官不以私。」若以無功人及親戚私昵，虛受天祿，則不止下民怨謗，其人亦不得長享福祿。切宜戒之。又以強惡之國為鄰，安不可忘危，兵卒宜加護恤，量除徭役。每年秋閱，勇銳出眾者，隨宜加授。
其十曰：「有國有家，儆戒無虞。博觀經史，鑒古戒今。周公大聖，《無逸》一篇，進戒成王，宜當圖揭，出入觀省。」
甄萱，新羅尚州加恩縣人，本姓李。初為裨將，嘯聚亡命，襲武珍州，自稱後百濟王。後唐同光八年，入都城弒新羅主，立主族弟金傅為王。後為子神劍幽於金山佛宇，乘間奔高麗。高麗王待以殊禮，號為「尚父」。
昨者新羅國相金雄廉等，將召足下入京，有同鱉應黿聲，是欲鷃披隼翼，必使生靈塗炭，社稷邱墟。是用先著祖鞭，獨揮韓鉞，誓百僚如皎日，諭六部以義風。不意奸臣遁逃，邦君薨變，遂奉景明王之表弟，憲康王之外孫，勸即尊位，再造危邦，喪君有君，於是乎在。足下不詳忠告，徒聽流言，百計窺覦，多方侵擾，尚不能見僕馬首，拔僕牛毛。冬初都頭索湘，束手於星山陣下。月內左相金樂，曝骸於美利寺前，殺獲居多，追擒不少，強羸若此，勝負可知。所期者掛弓於平壤之樓，飲馬於浿江之水。
然以前月七日，吳越國使班尚書至，傳王詔旨：「知卿與高麗久通歡好，共契鄰盟。比因質子之兩亡，遂失和親之舊好，互侵疆境，不戢干戈。今專發使臣赴京本道，又移文高麗，宜相親比，永孚於休。」僕義篤尊王，情深事大，及聞詔諭，即欲祗承。但慮足下欲罷不能，困而猶鬥。今錄詔書寄呈，請留心詳悉。且㕙獹送憊，終必貽譏；蚌鷸相持，亦為所笑。宜迷復之為戒，無後悔之自貽。
